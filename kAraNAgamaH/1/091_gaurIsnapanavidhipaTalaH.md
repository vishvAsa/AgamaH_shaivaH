+++
title = "०९१ गौरीस्नपनविधिपटलः"

+++
गौरीस्नपनविधिपटलप्रारम्भः  
अतः परं प्रवक्ष्यामि गौर्याः स्नपनमुत्तमम्  
प्रागुक्तविधिना कुर्यान्नवधापूर्वकल्पनम् ॥ १ ॥


किन्तु मद्ध्ये तु करकं सर्वलक्षणसंयुतम्  
पाद्यमाचमनञ्चार्घ्यं गोमूत्रं गोमयं पयः ॥ २ ॥


दद्ध्याज्यमष्टकञ्चैव नवकुम्भप्रकल्पने  
चन्दनं कुङ्कुमं कुष्ठं ॥ ३ ॥


हरिद्रा चूर्णसंयुक्तं स्नपनं षोडशात्मकम्  
उपस्नानार्त्थकलशैरष्टभिश्चान्तरस्थितैः ॥ ४ ॥


कलशैर्वा घटैर्वापि नित्यनैमित्तिको मतः  

[[५६५]]  

उत्सवन्तु महादेव्याः प्रतिसंवत्सरं नयेत् ॥ ५ ॥


प्रागुक्तविधिना सर्वं कारयेद्देशिकोत्तमः  
ध्वजं वै पूर्ववत्कुर्यात् वृषभं सिह्ममेव च ॥ ६ ॥


तीक्ष्णश्रृङ्गाय विद्महे वेदपादाय धीमहि  
तन्नो वृषः प्रचोदयात् ॥ ७ ॥


चतुर्वेदाय विद्महे समपिण्डाय धीमहि  
तन्नो वृषः प्रचोदयात् ॥ ८ ॥


गायत्री चैव सावित्री वृषस्य समुदास्मृते  
गन्धाद्यैरर्चनोक्ताभ्यां होमं कुर्याच्चतुर्दिशि ॥ ९ ॥


अथवा पूर्वदिग्भागे होममेवं समाचरेत्  
मद्ध्यमे वृषकुम्भं स्यात्कलशास्स्युस्समन्ततः ॥ १० ॥


ईशानात् सोममन्यत्र यानं वा धाम्निवामतः  
एकादिशालसंयुक्ते बहिश्रेष्ठं प्रकीर्तितम् ॥ ११ ॥


सर्वदेवेषु सामान्यं विधानमिदमग्रज  
धाम्निमूर्द्धेष्टिका स्थूपि स्थापनं पूर्ववन्नयेत् ॥ १२ ॥


दिग्देवमूर्तिसंयुक्तं मद्ध्यकुम्भसमन्वितम्  
धामसंस्थापनं कुर्यात्प्रागुक्तविधिना सह ॥ १३ ॥


अस्याः प्रतिष्ठा सर्वत्र बाल ॥ १४ ॥


इति गौरीस्नपनविधिपटल एकनवतितमः  
