+++
title = "१२६ आश्वीजघृतपूजाविधिपटलः"

+++
आश्वीजघृतपूजाविधिपटलप्रारम्भः  
अथ वक्ष्ये विशेषेण घृतपूजाविधिक्रमम्  
गव्यमाज्यं समादाय वस्त्रपूतेन शुद्ध्यति १  
सर्वादिपात्रे सम्पूज्य कुम्भेशाग्रेऽधिवासयेत्  
मण्टपं कुण्डवेदीञ्च पूर्ववत्पूजयेद्बुधः २  
होमयेदधिवासार्त्थं सम्पातार्त्थं समाचरेत्  
उपहोमसमायुक्तं पूजाहोमसमन्वितम् ३  
प्रायश्चित्तादिकं होमं कारयेत्पूर्ववत्सुधीः  
द्वात्रिंशत्प्रस्थमारभ्य यावत् भारद्वयान्तिकम् ४  
द्रोणद्वयेन सम्बुद्ध्य उत्तमादि द्वयं द्वयम्  
कोणेनैव समायुक्तमुपकुम्भन्नियोजयेत् ५  
द्वारपूजादिकं सर्वं पूर्ववत्कारयेद्बुधः  
पश्चात्घृतेन सम्पूज्य मूलमन्त्रमनुस्मरन् ६  
लिङ्गपीठं ततस्नाप्य गन्धाद्यैरर्चयेद्बुधः  
वस्त्रैराभरणैर्माल्यैरलङ्कृत्य विशेषतः ७  
नैवेद्यं पूर्ववत्कृत्वा ताम्बूलञ्च निवेदयेत्  
धूपदीपसमायुक्तं नृत्तान्तं सम्यगाचरेत् ८  
सन्ध्यान्ते चैव कर्तव्यं निर्माल्यापनयेत्कृते  
नाळिकेरेण मुद्गं च मर्दयित्वा विचक्षणः ९  

[[६५६]]  

उष्णोदकेन संस्नाप्य लिङ्गपीठस्थलं क्रमात्  
कदळीदधिसंयुक्तं गुळखण्डसमन्वितम् १०  
लेपयित्वा विशेषेण मर्दयित्वा विचक्षणः  
तुळसी बिल्वपत्रैश्च गन्धैश्चैव विसृज्य च ११  
यथेष्टं स्नापयेत्पश्चात् शेषं पूर्ववदाचरेत्  
एवं यः कुरुते मर्त्यस्सपुण्यां गतिमाप्नुयात् १२  
इति आश्वीजघृतपूजाविधिः षड्विंशत्युत्तरशततमः  
