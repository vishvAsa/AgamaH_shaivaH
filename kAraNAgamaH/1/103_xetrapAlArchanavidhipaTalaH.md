+++
title = "१०३ क्षेत्रपालार्चनविधिपटलः"

+++
क्षेत्रपालार्चनविधिपटलप्रारम्भः  
क्षेत्रपालार्चनं वक्ष्ये श्रुणुष्वेव प्रजापते  
अर्द्धरात्रे विशेषेण क्षेत्रपालबलिं कुरु ॥ १ ॥


असुरा राक्षसाश्चैव नित्यकर्मविरोधकृत्  
शिवपूजा विधिं कृत्वा राजराष्ट्रस्य वर्द्धनम् ॥ २ ॥


तत् ग्रामं तस्यरक्षार्त्थं चोरचक्रविनाशनम्  
अपमृत्यु विनाशञ्च ज्वररोगादिनाशनम् ॥ ३ ॥


जयार्त्थं पुत्रमित्रादि धनधान्यविवर्द्धतम्  
सर्वशान्तिकरं पुण्यं सर्वपापविनाशनम् ॥ ४ ॥


पूजान्ते तु बलिं कृत्वा भोगाङ्गमिति संस्मृतम्  
हकारस्यान्तरालस्थं कूटबीजं सुबालकम् ॥ ५ ॥


बिन्दुनादसमायुक्तं अन्तस्थं स्थितिबालकम्  
एकाक्षरपदं रौद्रं शान्तीनां शत्रुनाशनम् ॥ ६ ॥


क्षेत्रबीजभयं कारं मृत्युनाशं सुशोभनम्  
पाद्यैराचमनीयार्घ्यैर्गन्धैः पुष्पैश्चधूपकैः ॥ ७ ॥


दीपैर्न्निवेदनैस्सर्वैः कूटबीजेन दापयेत्  
श्वानमारूढदेवाश्च स्वनामाद्येन पूजयेत् ॥ ८ ॥


क्षेत्रद्ध्यानक्रमं वक्ष्ये श्रुणुष्वेवप्रजापते  
प्राप्ते कलियुगे घोरे नष्टेदग्धे च वा पुनः ॥ ९ ॥


वृषरूपेण धर्मित्वा श्रुतिश्वानकवाहनः  
आघ्रायाघ्रायबिन्दञ्च वेदश्वानश्शनैश्शनैः ॥ १० ॥


यत्पदानि महाटव्यां वन्देऽहं परमेश्वरम्  
शुभश्चाशुभदश्चायं शुभं स्याच्छुभवाहनम् ॥ ११ ॥



[[५९४]]  

ऋग्यजुस्सामवेदांश्च अङ्गप्रत्यङ्गमेव च  
चन्द्रार्कस्याग्निनौ चैव सर्वदेवांशमेव वा ॥ १२ ॥


तस्मातु वाहनञ्चैव श्वानवाहनमुच्यते  
द्वारन्तु पश्चिमे मुख्यं दक्षिणे मद्ध्यमं स्मृतम् ॥ १३ ॥


कन्न्यसञ्चेन्द्रके द्वारमैशान्न्यां स्थानमुत्तमम्  
द्विदोर्दण्डं चतुर्हस्तं षट्भुजञ्चाष्टहस्तकम् ॥ १४ ॥


सुदंष्ट्रं भैरवाकारं कृष्णवर्णं दिगम्बरम्  
सर्वयज्ञोपवीतञ्च शिरोमाला विभूषितम् ॥ १५ ॥


ऊर्ध्वकेशं सुवृत्ताक्षं नागाभरणसंयुतम्  
त्रिणेत्रन्नग्नरूपञ्च किञ्चित्प्रहसिताननम् ॥ १६ ॥


शूलन्दक्षिणहस्ते तु वामहस्ते कपालकम्  
द्विभुजे तु प्रकर्त्तव्यं नाभ्यांशार्द्धचतुर्भुजम् ॥ १७ ॥


डमरुकंसव्यहस्ते तु वामहस्ते तु पाशधृक्  
त्रिशूलं सव्यहस्तं स्यात्कपालं वामहस्तकम् ॥ १८ ॥


चतुर्भुजमिति ख्यातं षट्भुजञ्चैव कारयेत्  
खड्गन्दक्षिणहस्ते तु वामहस्ते तु खेटकम् ॥ १९ ॥


नागञ्च दक्षिणे हस्ते तोमरं वामहस्तके  
त्रिशूलन्दक्षिणे हस्ते वामहस्ते कपालधृक् ॥ २० ॥


षट्भुजं त्वितिविख्यातं भुजाष्टकमिदं श्रुणु  
त्र्यक्षमष्टभुजं रौद्रं ऊर्ध्वकेशं सुदंष्ट्रकम् ॥ २१ ॥


रौद्रदृष्टिन्तु कृष्णाभं बालेन्दु कृतशेखरम्  
नरशिरश्च दुर्द्धर्षं नागयज्ञोपवीतिनम् ॥ २२ ॥


संयुक्तं कर्णयोः पत्रं वित्तन्तो मरकुण्डलम्  
शूलं डमरुकं खट्गं पिनाकं दक्षिणे करे ॥ २३ ॥


कपालञ्च धनुश्चैव घण्टां पाशमधः करे  
सर्वाभरणसंयुक्तं शिरं वै केतुमालया ॥ २४ ॥



[[५९५]]  

नग्ननागाम्बरञ्चैव किङ्किणी वरदसंयुतम्  
नूपुरं यज्ञसूत्रञ्च पादकिङ्तिणिसंयुतम् ॥ २५ ॥


प्रभा मण्डलसंयुक्तं पद्मपीठोपरिस्थितम्  
एवं वै क्षेत्रपालन्तु स्वरूपाणान्तु विन्न्यसेत् ॥ २६ ॥


पद्मं शूलञ्च मुकुलं निष्ठुरं योनिशङ्खजम्  
मन्त्रान्तमुद्रा कार्यं वा विनियोगं प्रपूजयेत् ॥ २७ ॥


अथवान्न्यप्रकारेण विशेषमधुनोच्यते  
पञ्चमस्योदरस्थन्तु वह्निमायासमन्वितं ॥ २८ ॥


बिन्दुनादसमायुक्तं प्रथमं प्रणवमुच्यते  
वारुणञ्च समुद्धृत्य टवर्णं पञ्चमान्वितम् ॥ २९ ॥


वर्गाद्यञ्च द्वितीयेन सप्तवर्गादि संयुतम्  
आपदुद्धारणायेति मन्त्रयुक्तञ्च कारयेत् ॥ ३० ॥


वर्गाद्यं पञ्चमोपेतं यान्तञ्चैव तथैव च  
एतौ वर्णौ द्विरुच्चार्य वरुणाय सुयोजयेत् ॥ ३१ ॥


टकारं पञ्चमोपेतं द्विवर्गञ्च द्वितीयकम्  
वायुबीजं ततो द्ध्यात्वा मन्त्रमुच्चारयेत् क्रमात् ॥ ३२ ॥


पूर्वोक्तं प्रणवं चैव मन्त्राद्यं तत्प्रयोजयेत्  
हृल्लेखं मन्त्रमुच्चार्य बिन्दुनादसमन्वितम् ॥ ३३ ॥


वटुकाख्यं महातन्त्रं ज्ञानयोगक्रियावहं  
रहस्यमतिगुह्यं च सन्निधानकरं परम् ॥ ३४ ॥


मन्त्रोच्चारमिदं प्रोक्तं अर्च्चनस्य विधिं श्रुणु  
आसनं कल्पयेत्पश्चात् गन्धपुष्पेन संयुतम् ॥ ३५ ॥


मण्डले स्थण्डिले पीठे पटेन हृदयेऽपि वा  
चतुरश्रासनस्थन्तु चाष्टपत्रं सकर्णिकं ॥ ३६ ॥


तस्य मद्ध्ये चतुष्कोणमण्डलन्तु विधीयते  
तन्मद्ध्ये तु त्रिकोणन्तु तन्मद्ध्ये वोमपात्रकम् ॥ ३७ ॥



[[५९६]]  

तन्मद्ध्ये देवमावाह्य मूलमन्त्रेण मन्त्रवित्  
बालसूर्याग्निसङ्काशं राजसन्ध्यानमुच्यते ॥ ३८ ॥


सात्विकं श्वेतवर्णन्तु कृष्णन्तामसमुच्यते  
सर्वकामार्त्थसिद्ध्यर्त्थं राजसन्ध्यानमुच्यते ॥ ३९ ॥


सात्विकं मुक्तिदं प्रोक्तं रोगनाशं च तामसम्  
चोरशत्रुक्षयकरं सर्वक्लेशविनाशनम् ॥ ४० ॥


ग्रहभूतविशाचादि सर्वविघ्नविनाशनम्  
एवन्ध्यात्वा विशेषेण कृष्णवर्णं प्रशस्यते ॥ ४१ ॥


त्रिणेत्रं रक्तवर्णं च चन्द्रशेखार्द्धमौलिनं  
सव्ये शूलं भयं चैव कपालं वरदं परे ॥ ४२ ॥


रक्तवस्त्राम्बरधरं रक्तमाल्यानुलेपनम्  
नीलग्रीवं च सौम्यं च सर्वाभरणभूषितम् ॥ ४३ ॥


राजसानां च तद्ध्यानं सात्विकानां ततश्श्रुणु  
सात्विकं च विधिः प्रोक्तं मृत्युनानाभयं भवेत् ॥ ४४ ॥


तुषारकिङ्किणी भासं बालरूपं द्विनेत्रकम्  
मूर्ध्नित्वलकबृन्दं च देवीशान्तं चलोचनम् ॥ ४५ ॥


सर्वाभरणधर्तारं द्विभुजं व्यक्तरूपकम्  
कपालं वामहस्ते तु शूलन्दण्डं च दक्षिणे ॥ ४६ ॥


पादनूपुरसंयुक्तं छन्नवीरविभूषितम्  
सर्वमालासमायुक्तं घण्टालङ्कारसंयुतम् ॥ ४७ ॥


हस्तजानूरुवक्षश्च सर्वाभरणभूषितम्  
एवं ध्यात्वा विशेषेण सदामृत्युञ्जयो भवेत् ॥ ४८ ॥


सर्वकामप्रदातारं सर्वयोगफलप्रदम्  
सर्वज्ञानोद्भवं प्राप्ति सात्विकं चोत्तमं भवेत् ॥ ४९ ॥


सात्विकं ध्यानमित्युक्तं तामसं ध्यानमुच्यते  
वर्णन्तु नीलमेघाभमूर्ध्वकेशं त्रिणेत्रकम् ॥ ५० ॥



[[५९७]]  

नग्नरूपं सरौद्रं च शिरोमालाविभूषितम्  
नूपुरं चन्नवीरं च नागयज्ञोपवीतकम् ॥ ५१ ॥


किङ्किणी मालयाभूष्यं भीमरूपं भयावहम्  
डमरुञ्चाङ्कुशञ्चैव खड्गशूलभयान्वितम् ॥ ५२ ॥


नागं पाशं च घण्टाञ्च वरदं वामहस्तके  
कपालञ्च विशेषेण वामहस्तसमन्वितम् ॥ ५३ ॥


सुदंष्ट्रं भीमनादञ्च सर्वपुष्पैरलङ्कृतम्  
सर्वक्षोभणकर्तारं सर्वव्याधिनिवारणम् ॥ ५४ ॥


सर्वशत्रुक्षयकरं सर्वदं सस्यवर्द्धनम्  
एवं ध्यात्वा तु मन्त्रज्ञो आसनोपरिविन्न्यसेत् ॥ ५५ ॥


असिताङ्गोरुरुश्चण्डः क्रोधश्चोन्मत्तभैरवः  
अपालभीषणश्चैव संहारश्चाष्टभैरवाः ॥ ५६ ॥


पूर्वाद्यैशानपर्यन्तं पूजयेत्तु विशेषतः  
कपालशूलसहितं अभयं वरदान्वितम् ॥ ५७ ॥


नीलमेघनिभाकारत्रियक्षं चन्द्रशेखरम्  
प्रणवादिनमोन्तं च पूजयेत्वष्टभैरवम् ॥ ५८ ॥


ग्रामेषु नगरे चैव पत्तने राजधानिके  
चत्वारेषु श्मशानेषु समुद्रे गजपादिनम् ॥ ५९ ॥


देवालये गुरुगृहे विमाने पुण्यदेशके  
आरण्ये पर्वताकारे नद्यादिषु कटाकके ॥ ६० ॥


एतेषां स्थानमेवोक्तमन्येषु स्थापनं नयेत्  
देवस्याभिमुखं पूर्वमैशान्यां क्षेत्रपालकम् ॥ ६१ ॥


दक्षिणाभिमुखन्देवं क्षेत्रेशं वायुदेशके  
देवस्य पश्चिमद्वारे चाग्नेय्यां क्षेत्रपालकम् ॥ ६२ ॥


उत्तराभिमुखन्देवं क्षेत्रे शानन्तु नैर्ऋते  
एतत्स्थानं प्रकर्तव्यं अन्येषां स्थाननाशनम् ॥ ६३ ॥



[[५९८]]  

प्रमादाद्दिक्षु संस्थाप्य यजमानं राष्ट्रनाशनम्  
नीलनिभवेदकरवह्निनयनं स्याच्छूलकपालडमरुकपाशकरधारम् ।  
नग्ननीलशुनवाहनकिङ्किणिविभूष्य मूर्ध्वगतिकेशधरसर्पधरहरः ॥ ६४ ॥


नग्नरूपं त्र्यक्षचतुर्भुजसर्पडमरुकत्रा शूलकपालकः ।  
ऊर्ध्वकेशसम मसन्निभं क्षेत्रपालस्वरूपमिदं भवेत् ॥ ६५ ॥


भैरवं दक्षिणे भ्यर्च्य द्विभुजं चैकवक्त्रकम् ॥ ६६ ॥


खड्गखेटधरञ्चैव रक्तवर्णसमायुतम्  
महाभैरववामे तु कृष्णवर्णसमायुतम् ॥ ६७ ॥


द्विभुजं विस्मयं हस्तं मूलं वा दण्डधारिणम्  
उग्रभैरवपीठं स्यात् बलिपीठबलिन्तथा ॥ ६८ ॥


तस्याग्रेश्वानसंयुक्तं द्वारपार्श्वे द्वयन्तथा  
वाहनञ्चैव संयोज्य चतुर्वेदं प्रकल्पयेत् ॥ ६९ ॥


सर्वोपचारपूजायां भोगाङ्गं पूजयेत्तदा  
लयाङ्गं लिङ्गपूजायां भोगाङ्गं क्षेत्रपालकम् ॥ ७० ॥


सर्वभैरवसम्पूज्य बलिपीठं विशेषतः  
रक्तपानबलिं कृत्वा सर्वशान्तिकरं शुभम् ॥ ७१ ॥


मधुमांसफलैर्युक्तं नैवेद्यन्तु प्रदापयेत्    
गन्धद्रव्यसमायुक्तं गन्धपुष्पेण पूजयेत् ॥ ७२ ॥


धूपदीपसमायुक्तं सर्वातोद्यसमायुतम्  
अर्द्धरात्रौ विशेषेण भोगाङ्गं बलिपूजयेत् ॥ ७३ ॥


पूजान्ते तु बलिं कृत्वा सपुण्यां गतिमाप्नुयात् ॥ ७४ ॥


इति क्षेत्रपालार्चनविधि पटलः त्र्युत्तरशततमः  
