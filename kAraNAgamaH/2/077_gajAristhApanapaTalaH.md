+++
title = "०७७ गजारिस्थापनपटलः"

+++
गजारिस्थापनपटलप्रारंभः    
अथातस्संप्रवक्ष्यामि गजारिस्थापनं परम्  
भगवान्लोकरक्षार्त्थं गर्वनिर्वापणं शिवः  १  

रक्तवर्णं त्रिणेत्रञ्च पूजाष्टकसमन्वितम्  
दंष्ट्राकराळवदनं वृत्तपिङ्गजटाधरम्  २  
पार्श्वयोर्गजपादन्तु गजपुच्छन्तु मस्तके  
वामपादन्न्यसेच्चैव गजदेवन्तु मस्तके  ३  
उद्धृत्य कुंचितं पादं पृष्ठपार्श्वे च विन्न्यसेत्  
मुष्टिहस्तकराभ्याञ्च पार्श्वयोर्भिन्नवेष्टितम्  ४  
शूलं डमरुकं पाशं सव्यहस्तांबुजे न्यसेत्  
कपालं खड्गखेटञ्च वामभागं --आंबुजे  ५  
प्रभामण्डलमद्ध्यस्थं सर्वावयवसुन्दरम्  
द्विभुजञ्च द्विनेत्रञ्च किरीटमकुटोज्वलम्  ६  
कटकं सव्यहस्ते तु वामहस्तेन धारयेत्  
गुहं सर्वाङ्गसौन्दर्यं वामभागे प्रकल्पयेत्  ७  
एवं कल्प्य विशेषेण प्रतिष्ठां कारयेत्ततः  
षोडशस्तंभसंयुक्तां यागशालां प्रकल्पयेत्  ८  
नवकुण्डं प्रकल्प्याथ पञ्चकुण्डमथापि वा  
तोरणान्मङ्गळांश्चैव शस्त्रध्वजवितानकान्  ९  
कदळीनारिकेळैश्च पूगस्तम्भैरलङ्कृताम्  
चन्दनैश्चाप्यलङ्कृत्य वेदिकां पूर्ववच्चरेत्  १०  
दशकुम्भन्न्यसेच्चैव सप्तविंशत् घटान्न्यसेत्  
अङ्गुरार्पणपूर्वन्तु वास्तुपूजां ततः परम्  ११  
नयनोन्मीलनं कृत्वा बिंबशुद्धिं यजेत्ततः  
प्रायश्चित्ताहुतिं कृत्वा घटे संयोजयेत्ततः  १२  
सुमुहूर्ते सुलग्ने च अभिषेकं समाचरेत्  १३  
हविर्दत्वा निवेद्याथ ब्राह्मणान्भोजयेत्ततः  
एवं कृत्वा विशेषेण सराजाविजयी भवेत्  १४  
इति गजारिस्थापनपटलस्सप्तसप्ततितमः  
