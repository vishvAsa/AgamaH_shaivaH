+++
title = "०२३ अष्टबन्धनपटलः"

+++
अष्टबन्धनपटलप्रारंभः    
अथातस्संप्रवक्ष्यामि अष्टबन्धनमुत्तमम्  

भोगमोक्षार्त्थसिद्ध्यर्त्थं आयुरारोग्यसिद्धिदम्  १  
अष्टबन्धनहीनश्चेत् श्रुणुष्वपार्वतीप्रिय  
पूर्वदेशविहीने तु तत् ग्रामे व्याधिपीडितम्  २  
आग्नेय्यामपमृत्युञ्च दक्षिणे ज्ञाननाशनम्  
राक्षसे तु प्रजानाशं अनावृष्टिञ्च वारुणे  ३  
विप्राणां व्याधिपीडा च वायुदेशे विहीनके  
उत्तरे च विहीने तु शूद्राणां पापसंभवम्  ४  
क्रिमिपीडनमीशाने राजराष्ट्रविवर्द्धनम्  
प्रातः काले च मद्ध्याह्ने सायाह्ने अर्द्धयामके  ५  
यद्देशहीनं तद्दृ◌ा सद्योप्यावाहयेद्घटे  
नक्षत्रतिथिवारांश्च माससंवत्सरानपि  ६  
अनपेक्षं यजेत्तत्र पूर्वोक्ते यागमण्टपे  
सद्योङ्कुरं ततः कृत्वा पश्चात्तु पालिकादिषु  ७  
वास्तुपूजां ततः कृत्वा घटे संपूजयेच्छिवम्  
परितोष्टघटान्लिप्य पञ्चावरणमार्गतः  ८  
मण्डले पूजयेच्छंभुं कर्मसाक्ष्यर्त्थमीरितम्  
तोरणावरणान्पूज्य होमयेद्विधिमार्गतः  ९  
नवाहञ्चैव सप्ताहं पञ्चाहं वा त्रयाहकम्  
सायं प्रतिहुनेच्चैव कन्दमूलफलादिना  १०  
समिदाज्य चरून्क्षीरान् दधिमाषतिलांस्तथा  
मुद्गगोधूममधुना विशेषैश्च निवेदयेत्  ११  
शोधनं क्षाळनञ्चैव बिंबशुद्धिमुदाहृतम्  
मलिनी माधवी चैव वामिनी रमणी तथा  १२  
मूले तु अभिषेकञ्च उपचारान्घटे तथा  
द्वारपूजां नयेच्चैव चण्डपूजाञ्च कारयेत्  १३  
नित्योत्सवं विना चैव नित्याग्निं वर्जयेत्ततः  
यागशालां विशेषेण दर्पणे त्वभिषेचयेत्  १४  
उपचारान्घटे पूज्य प्रातस्संग्राहयेच्छिवम्  
अघोरेणैवमापूर्य ताडयेद्बन्धनन्तथा  १५  

वृषभीवीरभद्री च करिणी इन्दुनी तथा  
मलिनी माधवी चैव रमणी वामिनी तथा  १६  
न्यसेत्संपूजयेच्चैव अष्टबन्धनमुत्तमम्  
बिंबशुद्धिं ततः कृत्वा षड्वक्त्रेण समाचरेत्  १७  
तत्वेश्वरञ्च मूर्तीशान् अर्चयेद्विधिमानतः  
षडध्वानां हुनेच्चैव तत्वेशानां हुनेत्ततः  १८  
मूर्तीशानां हुनेच्चैव अर्चयेद्विविधानि च  
गळिते लिङ्गबेरे च शान्तिकुंभेन प्राक्षयेत्  १९  
मूलमद्ध्याग्रदर्भैश्च न्यसेत् शुद्धिं विशेषतः  
पूर्वे वा होमयेत्पश्चात्पीठशुद्ध्यर्त्थमीरितम्  २०  
शान्तिकुंभेन संप्रोक्ष्य दर्भमूलाग्रमद्ध्यगैः  
ब्रह्मभागविशुद्ध्यर्त्थं त्रिवारं होमयेत्ततः  २१  
वृषभस्य हुनेत्पश्चात्प्रोक्षयेद्विन्यसेत्ततः  
अग्निस्थन्तु घटे योज्य अर्चयेत्साधकोत्तमः  २२  
ब्राह्मणान्भोजयेत्पश्चात् सर्वेषां पूजयेत्ततः  
नानाविधानि रत्नानि ब्राह्मणानां प्रदापयेत्  २३  
स्वर्णानि दापयेत्पश्चात्कपिलादीन्प्रदापयेत्  
कन्निकान्दापयेत्पश्चात्क्षेत्रादीन्दापयेत्ततः  २४  
सुमुहूर्ते सुलग्ने च लिङ्गं संयोजयेत्घटे  
सुप्रसन्नं महादेवं अर्चयेत्साधकोत्तमः  २५  
देवं प्रार्त्थ्यविशेषेण प्रायश्चित्ता हुतिन्तथा  
अस्त्रकूर्चं हुनेत्पश्चात् घोरे पाशुपते न च  २६  
अन्यैर्हुत्वा विसृज्याथ द्वारदेवान्समर्चयेत्  
आचार्यं पूजयेत्पश्चात् गन्धपुष्पैरलङ्कृतम्  २७  
देहाकारन्तु क्रियया जीवाकारन्तु दक्षिणा  
दक्षिणा हीनमित्युक्तं क्रियया निष्फलं भवेत्  २८  
दक्षिणा शापमित्युच्चैर्यागशालां प्रवेशयेत्  
सप्तविंशत् घटान्पूज्य ग्राहयेत्सप्तविंशकान्  २९  
गर्भगेहे विशेषेण तत्तत्स्थानेषु योजयेत्  

षण्मासं यो ददेद्देव कोटिजन्माघनाशनम्  ३०  
शिवप्रतिष्ठामात्रेण शिवदीक्षाफलं भवेत्  
एवं कृत्वा विशेषेण शिवदीक्षाफलं भवेत्  ३१  
