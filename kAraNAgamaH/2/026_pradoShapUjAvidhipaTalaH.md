+++
title = "०२६ प्रदोषपूजाविधिपटलः"

+++
प्रदोषपूजाविधिपटलप्रारंभः    
अथातस्संप्रवक्ष्यामि प्रदोषयजनं श्रुणु  
क्षीराब्धिमथने पूर्वं सुराश्चैवासुरास्तथा  १  
स्थाणुञ्च मन्थराख्यन्तत् अहिपाशन्तु मद्ध्यमे  
अनेकवृक्षसंभूतं स्त्रीरत्नं पुष्परत्नकैः २  
मृगरत्नैर्वस्त्ररत्नैर्भूषणैर्विविधानि च  

एते जातं पुरा कृत्वा त्रयोदशदिने तथा  ३  
अत्युपद्रवदोषैश्च अहिकाळञ्च चिद्दिवि  
महाविषसमुत्भूतं सर्वसंहारकारणम्  ४  
आशीविषमहावेगैरसुरान्देवतागणान्  
प्रार्त्थयेत्परमेशानं वृषमारुह्य तच्छिवम्  ५  
पपौ देवभयं हित्वा सर्वोपद्रवनाशनम्  
तस्मिन्काले मयापीतं तद्विषं लोकरक्षितम्  ६  
प्रदोषसमयात्पूर्वं काळं हित्वा विशेषतः  
प्रदोषसमये पूजां उत्तमं पूजनं श्रुणु  ७  
दिवसस्याष्टमे भागे पूजाङ्कृत्वा षडानन  
गव्यैः पञ्चामृतफलैः दधिक्षीरसुगन्धकैः  ८  
स्नपनान्तं यजेत्तत्र शुद्धवस्त्रैरलङ्कृतम्  
अष्टपुष्पं समभ्यर्च्य नैवेद्यं क्रमशस्ततः  ९  
धूपदीपं त्वथारात्र्या कुंभमारात्रिकन्तथा  
भस्मदर्पणचक्रञ्च व्यजनन्तालवृन्दकम्  १०  
गेयनृत्तान्तमभ्यर्च्य गौरीपूजां समारभेत्  
नित्योत्सवन्ततः पश्चात् वृषभारूढमर्चयेत्  ११  
प्रादक्षिण्यक्रमेणैव मण्टपे वेशयेत्ततः  
नित्यपूजां प्रकुर्वीत पूर्ववत्कल्पयेत्ततः  १२  
एवं यः कुरुते मर्त्यस्सपुण्यां गतिमाप्नुयात्  १३  
इति प्रदोषपूजाविधिपटलष्षड्विंशतितमः  
