+++
title = "०५९ वृषारूढप्रतिष्ठापटलः"

+++
वृषारूढप्रतिष्ठापटलप्रारंभः    
अथ वक्ष्ये महासेन वृषारूढेश्वरं महत्  

स्थापनं श्रुणु जन्तूनां मोक्षार्त्थं ईश्वरेच्छया  १  
एवं रूपक्रमं वक्ष्ये चतुर्भुजसमायुतम्  
टङ्ककृष्णमृगञ्चैव जटामकुटशोभितम्  २  
पद्मपीठे न्यसेत्पादं वामपादसमुद्धृतम्  
सव्ये जङ्घोपरिन्यस्य वामजङ्घसमाश्रितम्  ३  
पादाङ्गुलिं न्यसेत् भूमौ स्वस्तिकाकृति किञ्चित्  
पृष्ठतोक्षस्पर्शनञ्च ऊरुहस्तन्तु वामके  ४  
गोपतेर्मस्तके हस्तं विन्यसेदतिसुन्दरम्  
धवळाभं महाशान्तं सर्वावयवसुन्दरम्  ५  
एकासने महागौरीं अथवा पृथगासने  
कटकं लंबहस्तन्ञ्च सर्वावयवसुन्दरीम्  ६  
सरत्नमकुटोपेतां वामे गौरीसमायुतम्  
यद्वाचद्विभुजं शान्तं गोपतेर्मस्तके करम्  ७  
ऊरुहस्तं विशेषेण वामे गौरी समायुतम्  
जटामकुटशोभाढ्यं अन्तस्मितसमायुतम्  ८  
यद्वा चोक्षसमारूढं वृषपृष्ठे सुखासनम्  
पद्मपीठोपरिस्थञ्च शयनं वामपादकम्  ९  
लंबितं सव्यपादञ्च टङ्ककृष्णमृगन्तथा  
अभयं वरदञ्चैव सर्वाभरणभूषितम्  १०  
श्यामाङ्गीं द्विभुजान्देवीं उत्पलं वरदन्तथा  
शयनं लंबितं पादं सर्वाभरणभूषितम्  ११  
एवं ध्यात्वा विशेषेण प्रतिष्ठां कारयेत्ततः  
षोडशस्तंभसंयुक्तं नवहस्तन्तु विस्तरम्  १२  
मद्ध्ये नवपदं कृत्वा वेदिका मद्ध्यमे चरेत्  
पूर्वाशादि चतुर्दिक्षु यथोक्तं कुण्डमुत्तमम्  १३  
आग्नेयादि चतुर्दिक्षु योनिमेकासने सति  
प्रत्येकमासनञ्चैव पृथक् शालां प्रकल्पयेत्  १४  
प्रत्येकं कुण्डसङ्ख्यानि पूर्ववद्विधिनाचरेत्  
नयनोन्मीलनं पश्चात् -------------  १५  

पयोधिवासनं कृत्वा बिंबशुद्धिं समाचरेत्  
पर्यङ्के शयनं कृत्वा मण्टपाराधनं चरेत्  १६  
वेदिका मद्ध्यमे चैव दशकुम्भन्न्यसेत्ततः  
न्यासकर्मसमाराद्ध्य नेत्रमुद्रां प्रदर्शयेत्  १७  
वृषान्तिके विशेषेण तारका पूर्वमुच्चरन्  
औमित्युच्चरेत्पश्चात्पीठगाय इति भवेत्  १८  
पठ्यते उक्षादिशो --  प्रासादादिनमोन्तकम्  
एवमावाह्य संपूज्य प्रथमावरणं पुरा  १९  
द्वितीय्या वरणं पश्चात् पञ्चावरणमार्गतः  
उक्तमन्त्रेण हुत्वा तु पूर्णाहुतिं समाचरेत्  २०  
जयादिरभ्याधानञ्च राष्ट्रभृच्च हुनेत्ततः  
पूर्णाहुतिन्तथा कृत्वा कुम्भमुत्थापयेत्ततः  २१  
अभिषेकन्तथा कृत्वा हविर्दत्वा समाचरेत्  
स्नापनं कारयेत्पश्चात् अन्ते कल्याणमाचरेत्  २२  
एवं संपूज्य विधिवत् दक्षिणान्दापयेत्ततः  
ब्राह्मणान्भोजयेत्तत्र आचार्यस्य च पूजनम्  २३  
एवं संपूजयेच्चैव सपुण्यां गतिमाप्नुयात्  २४  
इति वृषारूढप्रतिष्ठापटल एकोनषष्टितमः  
