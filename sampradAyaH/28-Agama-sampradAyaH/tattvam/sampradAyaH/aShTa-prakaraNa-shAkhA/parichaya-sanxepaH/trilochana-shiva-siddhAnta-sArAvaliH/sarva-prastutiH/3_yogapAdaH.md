+++
title = "३ योगपादः"

+++
योगपादस्तृतीयः 
इस तरह से क्रियापाद में दीक्षा-संस्कारों को दिखाकर इन संस्कारों से संस्कृत साधक को योगाभ्यास की विधि बताने के लिये अब योगपाद का उपक्रम करते हुए पहले सुषुम्ना आदि समस्त नाड़ियों के उत्पत्ति स्थान कन्द- नामक स्थान- विशेष का स्वरूप बताते हैं 

कन्दो नाभ्यध उत्थितस्तु निलयो नाड्यङ्कराणां च त- न्मध्येऽध्वा द्विसहस्रसप्ततिरधश्चोर्ध्वं शरीरे स्थिताः । पिङ्गा कन्दविनिर्गता पृथगिडा दक्षे च वामे बिला- न्नासारन्ध्रयुगाश्रिते बहिरधस्ते द्वादशान्तात् स्थिते ।। १ ।। 
नाड्यङ्कराणां सुषुम्ना आदि नाड़ियों की उत्पत्ति का कन्दः कन्द नामक निलयः स्थान नाभ्यधः नाभिप्रदेश के निचले भाग से उत्थितः उठता है। तन्मध्ये इस कन्द स्थान के बीच में अध्वा नाड़ियों का मार्ग है। शरीरे इस शरीर में अध ऊर्ध्वं च कन्द-स्थान से नीचे-ऊपर द्विसहस्रसप्ततिः बहत्तर हजार नाड़ियाँ स्थिताः स्थित हैं। दक्षे वामे च ये दक्षिण भाग और वाम भाग में पृथक् कन्दविनिर्गताः कन्द-स्थान से अलग-अलग निकलती हैं। पिङ्गा इडा च (नाड्यौ) पिंगला और इडा नामक ये दोनों नाड़ियाँ बिलात् ब्रह्मरन्ध्र पर्यन्त व्याप्त होकर बहिः मुख से बाहर नासारन्ध्रयुगाश्रिते नासिका के दोनों छिद्रों तक व्याप्त होकर उच्छ्वास- निश्वास का साधन होती हैं और ते वे दोनों नाड़ियाँ द्वादशान्तात् ब्रह्मरन्ध्र से भी श्रेष्ठ द्वादशान्त स्थान से भी अधः स्थिते नीचे पहुँच जाती हैं। 
यहाँ कन्द का मतलब सकरकन्द है । सकरकन्द से जैसे अंकुर निकलते हैं, वैसे ही इस स्थानविशेष से सारी नाड़ियाँ निकलती हैं। इसीलिये इस स्थान को भी कन्द कहते हैं। नाभिप्रदेश के नीचे के भाग से अभिप्राय इस स्थान से थोड़ा नीचे के स्थान से है। नाभि-कमल कन्द-स्थान से ही निकलता है, ऐसा दिखाने के लिये इस तरह कहा गया है। मानवों की देह 

सिद्धान्तसारावलिः 
के मध्य से लेकर ऊपर नौ अंगुल प्रमाण का स्थान शास्त्रों में कन्द कहलाता है। अतः मेढ़ के भी नीचे के स्थान से कन्द-स्थान का प्रारंभ हो जाता है। पायु-स्थान से दो अंगुल ऊपर और लिंग-स्थान से दो अंगुल नीचे बीच में स्थित एक अंगुल के स्थान को देह का मध्य भाग कहा जाता है। ऊपर उदर की ओर नौ अंगुल पर्यन्त मुर्गी के अण्डे के आकार जैसा कन्द स्थान है वह गात्र में चार अंगुल - प्रमाण के चर्म से आवृत अस्थियों से बना है। उसके मध्य भाग में नाभि स्थित है। बारह दल का चक्र वहीं से उत्पन्न हुआ है। इस नाभिचक्र का आकार कुमुद का जैसा है। कुमुद-खण्ड के तन्तुओं के सहारे जैसे उसमें सूक्ष्म जन्तु घूमते रहते हैं, उसी तरह से कर्म-पाश से बद्ध जीव अपने प्राणों के साथ नाभिचक्र में कर्मानुसार घूम रहा है। इसी चक्र के सहारे देह नामक यन्त्र चल रहा है। 
कुण्डलिनी शक्ति उक्त चक्र के चारों कोणों से युक्त होने से अष्टप्रकृति- स्वरूपिणी सोये हुए सर्प के समान नाभि के नीचे कन्द-स्थान में स्थित रन्ध्र में अपने मुख को छिपा कर सब वायु मार्गों को रोक कर रहती है। अपनी पूँछ से वह अपने मुख को छिपा कर ब्रह्मरन्ध्र पर्यन्त स्थान को लपेटते हुए घूमकर पीठ की हड्डियों से संयुक्त हो जाती है। कन्द के मध्य में स्थित नाभि अर्धचन्द्राकार रूप में स्थित है। 
देह में विद्यमान बहत्तर हजार नाड़ियों में बत्तीस नाड़ियाँ मुख्य हैं। उनमें भी चौदह नाड़ियाँ मुख्यतर हैं, उनमें भी इड़ा, पिंगला और सुषुम्ना ये तीन नाड़ियाँ मुख्यतम हैं। इनमें भी सुषुम्ना नाड़ी सर्वोत्तम है। इड़ा और पिंगला ये दो नाड़ियाँ क्रम से सुषुम्ना के वाम और दक्षिण भाग में स्थित हैं। सुषुम्ना से मिल कर ये ब्रह्मरन्ध्र तक व्याप्त होकर द्वादशान्त के नीचे दोनों नासा - रन्ध्रों से उच्छ्वास- निश्वास को चलाती रहती हैं । । १ । । 

कदली (केला) के कन्द के समान आकार वाला, सभी नाड़ियों - उपनाड़ियों का उत्पत्ति-स्थान कन्द कहलाता है। नाभि के नीचे यह स्थित है। 'नाभ्यधः ' शब्द में 'नाभि के समीप का नीचे का प्रदेश' यह अर्थ विवक्षित नहीं है, किन्तु 'नाभि से दूर का निचला भाग' यह अर्थ गृहीत होता है। नाभिकमल इस कन्द स्थान से ही निकला है, इस बात को जताने के लिये ही 'कन्दो नाभ्यध उत्थितः ' यह कहा गया है, अन्यथा कन्द तो मेद्र (लिंग) के अधोभाग में स्थित है, तब 'नाभ्यधः ' ऐसा कहना व्यर्थ हो 

योगपादः 
जाता, “कन्दस्थानं मनुष्याणां देहमध्यं नवाङ्गुलम्" ऐसा वचन उपलब्ध सिद्धान्तशेखर में यह विषय विस्तार से प्रतिपादित है 

पायोश्च द्व्यङ्गुलादूर्ध्वं लिङ्गाच्च द्व्यङ्गुलादधः । मध्यमेकाङ्गुलं तत्र देहमध्यं प्रचक्षते ॥ नवाङ्गुलोर्ध्वतस्तस्मादस्ति कन्दोऽण्डसन्निभः । चतुरङ्गुलविस्तारमुत्सेधे नाभितः समम् ॥ त्वगस्थिभूषितः कन्दस्तन्मध्यं नाभिरुच्यते । तस्माच्चक्रं समुद्भूतं द्वादशारयुतं समम् ॥ जीवो भ्रमति चक्रेऽस्मिन् प्राणारूढः स्वकर्मणा । बिसतन्तुमये चक्रे यथा भ्रमति लूतिका ॥ चक्रेणानेन देहोऽयं वर्धितः संप्रवर्तते । कुण्डली परितस्तस्मादष्टधा कुण्डलीकृता ॥ अष्टप्रकृतिरूपा सा सुप्तसर्पसमाकृतिः । कन्दनाभेरधोरन्ध्रे निधाय स्वफणां दृढम् ॥ सन्निरुद्ध्य मरुन्मार्गान् पुच्छेन स्वमुखं तथा । 
ब्रह्मरन्ध्रं च संवेष्ट्य पृष्ठस्था च सह स्थिता ॥ 
२६१ 
| 
सिद्धान्तशेखर के 'नवाङ्गुलोर्ध्वतस्तस्मात्' इस पाद का अर्थ "उस देह के मध्य स्थान से ऊपर के भाग में नवांगुल कन्द स्थित है" ऐसा करना चाहिये। 'तन्मध्यं नाभिरुच्यते' इसका अर्थ होगा कि "इस कन्द के मध्य में छिद्राकार नाभि स्थित है"। यह कन्दस्थान सभी नाड़ियों और उपनाड़ियों का आवास स्थान है, क्योंकि यहीं से इन सबकी उत्पत्ति होती है। इस कन्द के बीच में एक मार्ग (कुहर = छिद्र) बना हुआ है। जैसा कि 
मूलालवालकुहरादुदिता भवानि 
निर्भिद्य षट् सरसिजानि तटिल्लतेव । 
इस वचन से स्पष्ट है। इस मार्ग से निकल कर ७२ हजार नाडियाँ शरीर के नीचे और ऊपर के सारे भाग को व्याप्त कर विद्यमान हैं। ये सब नाडियाँ शरीर के मध्य में स्थित इसी भाग से निकल कर सारे शरीर को व्याप्त कर लेती हैं। जैसा कि इस वचन में बताया गया है 

कन्दाद् विनिर्गता नाड्यो ह्यधस्तात् तिर्यगूर्ध्वतः । द्विसप्ततिसहस्राणि नाड्यः स्युः सर्वदेहिनाम् ॥ 

सिद्धान्तसारावलिः 
इन ७२ हजार नाडियों में ३२ नाडियाँ मुख्य हैं। इनमें भी सुषुम्ना, पिंगला और इडा नाम की तीन नाडियाँ प्रमुख हैं। इनकी प्रमुखता इसलिये है कि कन्द से उत्पन्न पिंगला नाडी और इडा नाडी कन्द के मध्य से निकली सुषुम्ना नाडी के दाहिने और बायें भाग से ऊपर उठती हुई ब्रह्मरन्ध्र पर्यन्त पहुँच जाती हैं। यहाँ इडा की वाम भाग में और पिंगला की स्थिति दक्षिण भाग में है। जैसा कि नाडीशास्त्र के इस वचन में प्रदर्शित है – “सुषुम्नाया इडा वामे पिङ्गला दक्षिणे स्थिता"। स्थूल रूप में इन दोनों नाडियों की स्थिति नासिका के वाम और दक्षिण छिद्रों में देखी जा सकती है। यहाँ तक तो इनकी स्थिति अलग-अलग रहती है, किन्तु योगी के प्रयत्न से यहाँ से उठकर ये जब ब्रह्मरन्ध्र तक पहुँच जाती हैं, तो ये सुषुम्ना नाडी से मिल जाती हैं। ब्रह्मरन्ध्र से लेकर द्वादशान्त पर्यन्त स्थान में ये दोनों नाडियाँ सुषुम्ना के साथ एकाकार हो जाती हैं। यह विषय अन्वयार्था में भी उक्त वचनों के आधार पर ही स्पष्ट किया गया है ॥ १ ॥ 
शरीर के आद्यन्त में भी सुषुम्ना नामक नाड़ी व्यापक रूप से रह कर अपने अंशों से मूलाधार से लेकर द्वादशान्त तक के कमलों के विभिन्न दलों में परमशिव के आसन के रूप में स्थित है। अगले दो श्लोकों में इसी का वर्णन है - 
पादाङ्गुष्ठयुगाच्च बस्तिकमलाद् द्वेधैकधा मध्यतः पङ्क्याधारगनाडिकोपरि गता स्याद् द्वादशान्तावधि । बस्तिर्वेदसिरादलाम्बुजयुता कन्दश्च षट्पत्रगो नाभिः पङ्किदला हृदष्टदलयुक् कण्ठः कलापत्रगः ।।२।। तालुर्विंशतिवेदपत्रकमलो भ्रूर्वेदपत्रा स्वरो रन्ध्राब्जं कपरं नवच्छदकजं चोर्ध्वे सहस्रच्छदम् । युक्तं शक्तिसुकेसरैः समनया सत्कर्णिकाढ्यं रवेः सोमाग्न्योः स्वकबिम्बगं तदुपरि व्याप्युन्मनान्ते शिवः ।। ३ ।। 

पादाङ्गुष्ठयुगाच्च दोनों पैरों के अंगूठों से लेकर और बस्तिकमलात् कन्द-स्थान के नीचे बस्ति स्थान में स्थित कमल तक द्वेधा दो शाखाओं में विभक्त होकर मध्यतः उसके ऊपर देह के मध्य भाग से लेकर एकधा एकमें मिलकर जो स्थित है और पट्ट्याधारगनाडिका मूलाधार आदि दस आधारों में व्याप्त सुषुम्ना नाड़ी द्वादशान्तावधि द्वादशान्त स्थान पर्यन्त उपरि गता 

योगपादः 
२६३ 
स्यात् ऊपर के भाग में व्यापक रूप से स्थित है। बस्तिः कन्द के नीचे के भाग में स्थित मूलाधार वेदसिरादलाम्बुजयुता चार नाड़ियों में स्थित चार दलों के कमल से युक्त है। कन्दश्च कन्द-स्थान का कमल षट्पत्रगः छः दलों वाला है। नाभिः नाभि-कमल पङ्किदला दस दलों वाला है। हृत् हृदय कमल अष्टदलयुक् आठ दलों से युक्त है। कण्ठः कण्ठ-स्थान में स्थित कमल कलापत्रगः सोलह दलों वाला है। तालुः तालु-स्थान में विंशतिवेदपत्रकमलः चौबीस दलों से युक्त पद्म विद्यमान है। भ्रूः भ्रूमध्य में स्थित कमल वेदपत्रा चार दलों वाला है । रन्ध्राब्जं ब्रह्मरन्ध्र स्थित कमल स्वरः सोलह दल वाला है। कपरं सिर के ऊपर के स्थान में नवच्छदकजं नौ दलों वाला कमल है। ऊर्ध्वं च इसके ऊपर द्वादशान्त में स्थित कमल सहस्रच्छदं हजार दल वाला है (तच्च) और द्वादशान्त कमल में शक्तिसुकेसरैर्युक्तं वामा आदि नौ शक्तियाँ केसरों के रूप में और समनया समना नामक शक्ति सत्कर्णिकाढ्यं पचास बीजाक्षरों से युक्त कर्णिका के रूप में स्थित है। रवेः सोमाग्न्योः सूर्य, सोम और अग्नि के मण्डल यहाँ स्वकबिम्बगं अपने अपने अधिपतियों के साथ स्थित हैं। तदुपरि इन तीनों मण्डलों के भी ऊपर उन्मनान्ते उन्मना शक्ति के मण्डल के अन्त में व्यापी सर्वत्र व्यापक शिवः परमशिव ( तिष्ठति) निवास करते हैं। 
सुषुम्ना नाड़ी पैरों के दो अंगूठों से लेकर देह के मध्य स्थान में स्थित कन्द पर्यन्त दो शाखाओं में विभक्त रहती है। इसके ऊपर मध्य स्थान से ब्रह्मरन्ध्र तक वह एक में मिलकर मूलाधार, स्वाधिष्ठान, मणिपूरक, अनाहत, विशुद्धि और आज्ञा नामक छः चक्रों में होती हुई उसके ऊपर द्वादशान्त तक के चार चक्रों को व्याप्त कर लेती है। यह ब्रह्मरन्ध्र तक सकल नाम से और उसके ऊपर द्वादशान्त तक निष्कल नाम से जानी जाती है ।। २-३ ॥ 
दो 
कन्द स्थान से नीचे के प्रदेश को बस्ति कहा जाता है। दाहिने और बायें पैरों के दोनों अंगूठों से आरंभ कर बस्ति स्थान में विद्यमान कमल- पर्यन्त सुषुम्ना नाडी मार्गों से तथा देह के मध्य स्थान कन्द से आरंभ कर ऊपर ब्रह्मबिल - पर्यन्त स्थान तक एक मार्ग से ऊपर उठती है। ऐसा करते समय वह आधार आदि दस चक्रों का भेदन करती हुई ऊपर जाती है। आधार, स्वाधिष्ठान, मणिपूर, अनाहत, विशुद्धि और आज्ञा नामक छः चक्र सर्वत्र प्रसिद्ध हैं। इनके अतिरिक्त चार आधार और हैं। इन सबको 

सिद्धान्तसारावलिः 
व्याप्त कर विद्यमान सुषुम्ना नाडी ब्रह्मरन्ध्र - पर्यन्त सकल रूप में और उसके ऊपर द्वादशान्त - पर्यन्त निष्कल रूप में स्थित है। समस्त योगशास्त्र के ज्ञाता इसको ब्रह्मनाडी के नाम से जानते हैं। यह सुषुम्ना नाडी अंगुष्ठ से द्वादशान्त - पर्यन्त समस्त शरीर के मध्य भाग में व्याप्त है। दशविध आधारों में से प्रथम आधार बस्ति है। यह स्थान चार नाडियों से और चतुर्दल कमल से युक्त है। कन्द-स्थान में छः पत्रों से संवलित कमल, उसके ऊपर नाभि-स्थान में दस पत्र वाला कमल, हृदय में अष्टदल कमल, कण्ठ में षोडशदल कमल, तालु में चौबीस दल वाला कमल और भ्रूमध्य में चार दल वाला कमल विद्यमान है। ब्रह्मरन्ध्र में स्थित कमल सोलह पत्र वाला, इससे थोड़ा ऊपर नौ पत्रों वाला कमल और सबसे ऊपर के द्वादशान्त स्थान में सहस्रदल कमल स्थित है। इस कमल में वामा आदि नौ शक्तियों की किंजल्क (केसर) के रूप में, समना शक्ति की पचास बीजाक्षरों से संयुक्त कर्णिका के रूप में तथा रवि, सोम और अग्नि की अपने-अपने मण्डलों के रूप में भावना की जाती है। इन तीनों मण्डलों से ऊपर उन्मना शक्ति का मण्डल विद्यमान है। इसी मण्डल में सर्वत्र व्यापक भगवान् शिव निवास करते हैं ॥ २-३ ॥ 
अब प्राणायाम से नाड़ी शुद्धि की और वायु-जय की योगाभ्यास की विधि का और उससे प्राप्त होने वाले फल का वर्णन अगले दो श्लोकों में किया जा रहा है - 

कुड्यावेष्टितगेहमध्यकलिते पट्टादिकेच्छासने स्वस्थः प्रागृजुपूर्वकायगलको लग्ने द्विजो रेचयेत् । नाडीशुद्धिषु मन्दमन्दमुदरं सम्पूरयेद् वामतः सेन्दोर्बाह्यसमीरणेन मिहिरैस्तालैः क्रमात् कुम्भकम् ।।४।। कृत्वा शक्तिवशाद् विरेचयतु तं पिङ्गार्कवाहात् ततो निर्गर्भः सततं जयं च कुरुते खानां सगर्भः पुनः । ध्यानाज्जापयुतान्निहन्ति सकलं पापं निशोत्थं पुनः प्रातः सायमहस्सु चैष कुरुते तत्त्वादिसाक्षात्कृतिम् ।।५।। 
द्विजः दीक्षा आदि संस्कारों से सम्पन्न, आलस्य आदि योगविरोधी स्वभावों से मुक्त, त्रैवर्णिक मनुष्य नाडीशुद्धिषु अपने शरीर में स्थित नाड़ियों की शुद्धि के लिये प्राक् प्रातः काल लग्ने शुभ मुहूर्त में कुड्यावेष्टितगेहमध्यकलिते अपने देहबल के अनुरूप ठंडी हवा आदि बाधाओं से निवृत्ति के लिये एक 
अथवा दो-तीन दीवाल आदि आवरणों से चारों पार्श्वों को आवृत कर गृह के 

योगपादः 
२६५ 
मध्य में स्थापित पट्टादिकेच्छासने काषाय वस्त्र, सूती वस्त्र, कृष्णाजिन आदि के रूप में बिछाये गये आसन पर अपनी इच्छा के अनुसार स्थिरासन बाँध कर स्वस्थः आराम से बैठ कर ऋजुपूर्वकायगलकः अपने कण्ठ सहित पूरे शरीर को सीधा तान कर प्राक् रेचयेत् सबसे पहले शरीर के अन्दर की वायु को दक्षिण नासिका से बाहर छोड़ना चाहिये। इसी को रेचक प्राणायाम कहते हैं। इसके बाद सेन्दोः चन्द्र नाड़ी से युक्त वामतः वाम नासिका द्वार से बाह्यसमीरणेन बाहर की वायु को ग्रहण कर मन्दमन्दं धीरे-धीरे उदरं अपने उदर भाग को उससे सम्पूरयेत् भरना चाहिये । इसीको पूरक प्राणायाम कहते हैं। इस तरह से रेचक और पूरक दोनों प्राणायामों को करने के बाद शक्तिवशात् अपनी शक्ति के अनुसार मिहिरैः बारह, चौबीस अथवा अड़तालीस संख्या के तालैः मात्रा प्रमाणों से क्रमात् अधम, मध्यम और उत्तम क्रम का अनुसरण कर कुम्भकं कृत्वा पूरित वायु को भीतर रोक कर पिङ्गार्कवाहात् पिंगला नामक सूर्यनाडी वाली दक्षिण नासिका से तं उस भीतर रोके गये वायु को विरेचयतु बाहर छोड़े। इस प्रकार प्राणायाम की प्रक्रिया पूरी होती है। यह प्राणायाम अगर्भ और सगर्भ के भेद से दो प्रकार का होता है। मन्त्र- ध्यान से रहित अगर्भ और मन्त्र- ध्यान के साथ सगर्भ कहलाता है। मन्त्र पद से प्रणव, प्रासाद, हंसगायत्री, व्याहृति आदि का ग्रहण किया जाता है। निर्गर्भः (चेत्) यदि प्राणायाम अगर्भ हो, तब सततं सदा खानां इन्द्रियों पर जयं विजय प्राप्त करने का अभ्यास कुरुते करता है। सगर्भः पुनः सगर्भ प्राणायाम का अभ्यास करते समय तो जापयुतात् मन्त्र जप के साथ ध्यानात् शिव का ध्यान करना चाहिये। इससे निशोत्थं रात्रिवेला में किये गये सकलं पापं समस्त पापों का निहन्ति नाश हो जाता है। यहाँ प्रातः काल में किये गये प्राणायाम का फल बताया गया है। सायंकाल में किये गये प्राणायाम से दिन में किये गये सारे पाप नष्ट हो जाते हैं, ऐसा जान लेना चाहिये। एष इस योग का अहस्सु प्रतिदिन प्रातः सायं प्रातःकाल और सायंकाल (अभ्यस्तश्चेत्) अभ्यास करने वाला व्यक्ति तत्त्वादिसाक्षात्कृतिं पृथिवी आदि तत्त्वों के स्वरूप का प्रत्यक्ष साक्षात्कार कुरुते कर लेता है। । ४-५ ।। 
अपने शरीर की सहनशक्ति के अनुसार योगी वात, शीत आदि की बाधाओं के निवारण के लिये एक, दो या तीन परकोटों से चारों तरफ से घिरे हुए घर के बीच में पट्ट (वस्त्र), अजिन आदि से आच्छादित आसन बिछाकर उस पर आराम से बैठे। जैसा कि 
१ 

१. भगवद्गीता (६.११) में आसन का यही क्रम बताया गया है। यहाँ वर्णित प्रथम प्रकार 
का आसन यही है। 

सिद्धान्तसारावलिः 
हितजीर्णास(श)नः स्वस्थस्त्रिकुण्डा (ड्या) वेष्टिते गृहे । 
बाधाशून्ये वनादौ वा स्वासनस्थ उदङ्मुखः ॥ 
इस वचन में बताया गया है। यहाँ प्रथम आसन शब्द पीठ का वाचक है, जिसकी आकृति चौकोर अथवा गोल होती है और जिस पर बैठ कर योगसाधना की जाती है। दूसरा आसन शब्द 'योगशास्त्र में वर्णित पद्म, स्वस्तिक आदि आसनों का बोधक है। अभ्यास के द्वारा इनको सिद्ध किया जाता है। सिद्धान्तशेखर में दस आसनों के 
नाम 
स्वस्तिकं गोमुखं पद्मं भद्रं मायूरकुक्कुटे । 
वीरं सिंहासनं कूर्मं चन्द्रपीठं दश क्रमात् ॥ 
इस प्रकार बताये गये हैं। इन सब आसनों के लक्षण भी वहाँ देखे जा सकते हैं। इन आसनों में से किसी एक सुखासन पर प्रातःकाल योगी अपने शरीर को सीधा तान कर बैठे। द्विज पद यहाँ दीक्षा आदि से संस्कृत, आलस्य आदि दोषों से रहित व्यक्ति (योगी) के लिये प्रयुक्त है, जैसा कि योगी का लक्षण बताया गया है 
आलस्यादिविनिर्मुक्तो निःस्पृहः सर्वविषये इत्यादिगुणसम्पन्नो 
गुरुदेवेषु भक्तिमान् । वैराग्यमाश्रितः । 
परं 
नाडीशुद्धौ 
प्रशस्यते ॥ 
शुभ मुहूर्त की भी यहाँ चर्चा की गई है। योगाभ्यास का प्रारंभ करते समय शुभ मुहूर्त की आवश्यकता रहती है, प्रतिदिन के अभ्यास के लिये नहीं । अथवा 'लग्न' का अर्थ 'मनन, संयम आदि से सम्पन्न' किया जायगा। योगी को सर्वप्रथम रेचक प्राणायाम का अभ्यास करना चाहिये। जैसा कि बताया गया है 
उदरस्थसमीरस्य 
रेचनं 

सर्जनं 
बहिः । प्राणसंयमः ॥ 
F 
बाह्यादापूरणाद् वायोः पूरकः 
१. “स्थिरसुखमासनम्' (२.४६) इस योगसूत्र में इसी द्वितीय प्रकार के आसन का लक्षण दिया गया है। यहाँ व्यासभाष्य में पद्मासन आदि के साथ स्थिरसुख और यथासुख आसनों का भी परिगणन किया गया है। तत्त्ववैशारदी में इसकी व्याख्या करते हुए वाचस्पति मिश्र कहते हैं कि जिस व्यक्ति को जो आसन स्थैर्य और सुख प्रदान कर सके, उसी आसन से योगाभ्यास करना चाहिये। 
२. टीकाकार ने 'प्राक्' शब्द की दो तरह की व्याख्या की 

एक तो प्रातः काल और दूसरी “समकायशिरोग्रीवम्” (६.१३) इस भगवद्गीता के वचन की पद्धति से स्थिरीकृत शरीर 
का ऊपरी भाग (पूर्वकाय)। 

योगपादः 
रेचयेदुदरात् सम्यग् वायुं पिङ्गलया शनैः । पूरितस्योदरे वायोर्धारणात् कुम्भकः 

स्मृतः ॥ 
२६७ 
इस त्रिविध प्राणायाम विधि से नाडियों की शुद्धि के लिये धीरे-धीरे पहले वाम नासापुट से अपने उदर को भरे। जैसा कि कहा गया है इडया पूरयेत् सम्यग् बाह्यस्थमनिलं ततः''। इस तरह से वाम भाग की चन्द्र नाडी से बाहर की वायु को भीतर भरकर बारह मात्रा कालपर्यन्त उस वायु को भीतर रोके। "मिहिरारुणपूषणः " ( १. ३. २९ ) अमरकोश के इस वचन में मिहिर आदित्य (सूर्य) का वाचक है और उससे बारह संख्या का ग्रहण होता है। ताल का अर्थ मात्रा है। मात्रा का लक्षण दो तरह का शास्त्रों में वर्णित है। प्रथम के अनुसार जानुमण्डल पर एक बार और दूसरे के अनुसार तीन बार हाथ फेरा जाता है। जैसा कि सिद्धान्तशेखर में बताया गया है 
वेष्टयित्वा त्रिधा जानुमण्डलं छोटिकां सकृत् । कुर्याद् द्वेधा भवेन्मात्रा कनिष्ठा कालमानतः ॥ आहुरन्येऽन्यथा मात्रां सकृजानुप्रदक्षिणम् । छोटिकां च सकृत् कुर्यादेषा मात्रोनकालतः ॥ 
'तालैः' यहाँ बहुवचन प्रयुक्त है। इससे कनिष्ठ आदि ताल गृहीत होते हैं। बारह मात्रा का प्राणायाम कनिष्ठ, चौबीस मात्रा का मध्यम तथा अड़तालीस मात्रा का प्राणायाम श्रेष्ठ कहलाता है। जैसा कि सर्वज्ञानोत्तर में प्रदर्शित है 
तालद्वादशको ज्ञेयः 
ज्ञेयः प्राणायामस्तु 
मध्यश्चतुर्भिर्विंशत्या 

कन्यसः । 
श्रेष्ठस्तद्विगुणो 
भवेत् ॥ 
इस प्रकार उदर में पूरित वायु को बारह मात्रा काल पर्यन्त भीतर ही रोक के रखे। भीतर रोकी गई वायु को बाहर न निकलने देना ही कुम्भक प्राणायाम है। अपनी सामर्थ्य के अनुसार कनिष्ठ आदि प्राणायाम की विधि से वायु को भीतर रोके रखने के बाद सूर्यनाडी पिंगला के मार्ग से उस रोकी गई वायु को बाहर निकाल दे, "कुम्भितं रेचयेद् वायुं शनैः पिङ्गलया बुधः " यहाँ इसी विधि को बताया गया है। प्राणायाम की यह विधि निर्गर्भ कहलाती है, क्योंकि इसमें मन्त्रजप अथवा देवता का ध्यान नहीं किया जाता । सिद्धान्तशेखर में 

अगर्भश्च 
सगर्भश्च 
मन्त्रहीनो 
गर्भकः । 
सगर्भो मन्त्रसंयुक्तो मन्त्राश्च प्रणवादिकाः । 
प्रासादा जपहंसाश्च 
गायत्रीव्याहृतीमुखाः ॥ 
इस प्रकार अगर्भ (निर्गर्भ) और सगर्भ प्राणायाम का स्वरूप प्रदर्शित है। निर्गर्भ प्राणायाम के अभ्यास से योगी इन्द्रियों पर विजय प्राप्त करता है। जैसा कि कहा गया 


सिद्धान्तसारावलिः 
है " हन्त्यगर्भोऽपि देवानां प्रचलत्वं प्रधावताम्"। इस उद्धरण में 'देवानां ' पद से मन सहित इन्द्रियों का ग्रहण किया जाता है। मन्त्रजप के साथ जहाँ शिव का ध्यान भी किया जाता है, वह सगर्भ प्राणायाम कहलाता है। इस सगर्भ प्राणायाम से रात्रि में किये गये समस्त पापकर्मों का क्षय हो जाता है, "प्रातर्निशाकृतं पापं दिनान्ते तु दिवाकृतम्” इस वचन के अनुसार दिन में किये गये पापकर्मों का क्षय सायंकाल किये गये सगर्भ प्राणायाम से हो जाता है। बार-बार प्रतिदिन प्रातःकाल, सायंकाल और मध्याह्नकाल में योगसिद्धि पर्यन्त योगाभ्यास करने वाले योगी को समस्त पृथिवी आदि तत्त्वों का साक्षात्कार हो जाता है, अर्थात् सभी तत्त्वों के स्वरूप को वह 'करतलामलकवत्' साक्षात् प्रत्यक्ष रूप से जान लेता है। इसका अभिप्राय यह है कि योगाभ्यास करने वाला योगी पृथिवी आदि में स्थित उसके गन्ध, काठिन्य आदि गुणों को अपनी इच्छा के अनुसार प्रकट करने में समर्थ हो जाता है। इससे वह पृथिवी की बाह्य गन्ध के प्रति निस्पृह हो जाता है। इसी तरह से अग्नि का साक्षात्कार कर जब वह उसके दिव्य रूप को जान लेता है, तो उस स्थिति में वह उसके ताप से 
मुक्त हो जाता है। वायु का साक्षात्कार कर वह दिव्य स्पर्श को जान लेता है। उस स्थिति में उसको अणिमा आदि अष्टविध सिद्धियों की प्राप्ति हो जाती है। आकाश का साक्षात्कार करने पर वह दिव्य नाद का श्रवण करने लगता है और आकाश गमन की सामर्थ्य उसमें आ जाती है। योगाभ्यास से इस तरह के सभी गुण योगी को प्राप्त हो जाते हैं ।। ४-५ ।। 
इस तरह से प्रतिदिन योगाभ्यास करने वाला साधक द्वादशान्त पदवी में स्थित परमशिव का भी साक्षात्कार करने में समर्थ हो जाता है। प्रस्तुत श्लोक में यही बात कही जा रही है 
हृद्व्योमाम्बुजकर्णिकार्कशशभृद्विम्बाग्निशक्त्यूर्ध्वगं 
प्राणायामयुतो 
ज्योतिस्तद्गतमानसोऽपि 
मृणालविलसत्सूत्रप्रतीकाशकम् । 
परतः स्वद्वादशान्तस्थितं 
स्वच्छाम्भः सदृशप्रभं परशिवं योगी चिता पश्यति ।। ६ ।। 
योगी शिव और आत्मा के परमसाम्य रूप एकीभाव नामक योग का अभ्यास करने वाला साधक प्राणायामयुतः पूरक, कुम्भक और रेचक 
१. जलीय धारणा का यहाँ उल्लेख छूट गया है। इन धारणाओं का विस्तृत विवरण मालिनीविजयतन्त्र के १२-१३ अधिकारों में देखा जा सकता है। यहाँ पाँच तन्मात्रा, एकादश इन्द्रिय, अहंकार और बुद्धि तत्त्व विषयक धारणाएँ भी वर्णित हैं (अ. १४-१६)। योगाभ्यास प्रकरण में पुराणों में भी यह विषय चर्चित है। 

योगपादः 
२६९ 
प्राणायाम का अभ्यास करता हुआ हृद्व्योमाम्बुजकर्णिकार्कशशभृद्विम्बाग्नि- शक्त्यूर्ध्वगं हृदयाकाश में स्थित कमल की कर्णिका में विद्यमान सूर्य-चन्द्र- अग्नि मण्डलों पर विराजमान परा शक्ति के भी ऊपर स्थित मृणालविल- सत्सूत्रप्रतीकाशकं कमल - नाल के बीच में विद्यमान तन्तुओं के समान सूक्ष्म आकार वाले तत् उस शैवागमों में प्रसिद्ध ज्योतिः प्रकाश-स्वरूप परमशिव में गतमानसः मन लगा कर परतः उसके ऊपर स्वद्वादशान्तस्थितं अपने द्वादशान्त स्थान में स्थित स्वच्छाम्भः सदृशप्रभं निर्मल जल के समान कान्ति वाले परशिवं परमशिव का अपने चिता ज्ञानचक्षु से पश्यति साक्षात्कार करता है ।। ६ ।। 
शिव और आत्मा के ऐक्य की जो प्रथम अनुभूति होती है, उसीको योग कहा जाता है। इस तरह की अनुभूति से सम्पन्न व्यक्ति ही योगी कहलाता है। ऐसा योगी पूरक, कुम्भक और रेचक प्राणायाम के अभ्यास से पवित्र होकर हृदयाकाश में, उपनिषद् की भाषा में दहराकाश में स्थित कमल की कर्णिका में विद्यमान चन्द्र और सूर्य मण्डल के ऊपर स्थित अग्निमण्डल और शक्तिमण्डल के भी ऊपर विद्यमान मृणाल - तन्तु के समान सूक्ष्म तेजोमय ज्योति में ध्यान लगाकर उस हृदयकमल से भी ऊपर अपने द्वादशान्त स्थान में विद्यमान अतिनिर्मल जल के समान कान्ति वाले परशिव का अपने ज्ञानचक्षु से साक्षात्कार करने में समर्थ हो जाता है। यहाँ यह स्मरण रखना है कि चन्द्र, सूर्य और अग्नि के रूप में विद्यमान बाह्य ज्योति 'अपर', हृदयाकाश में प्रकाशमान ज्योति 'परापर' और परशिव के रूप में प्रकाशमान ज्योति 'पर' कहलाती है। योगी अपने हृदयाकाश में इस ज्योति का साक्षात्कार करता है और अन्ततः अपने द्वादशान्त पद में इसके साथ एकाकार हो जाता है ॥ ६॥ 
प्रातःकाल, मध्याह्नकाल, सायंकाल और मध्यरात्रि में किये जाने वाले शिव-ध्यान के क्रम को अब बताते हैं 

हृत्पद्मे प्रातरर्कोदयनिवहनिभं मध्यनाड्यां विचिन्त्यं मध्याह्ने भ्रूसरोजे परमशिवजचिद्रूपमिन्दुप्रकाशम् । सायाह्ने ह्यूर्ध्वपद्मे ह्यमृतजलनिधिद्योतनं स्वोत्थनादं रात्रेरर्थेऽप्रमेयं त्वविकलमचलं द्वादशान्ते महस्तत् ।। ७ ।। 
प्रातः प्रातः काल तन्महः उस प्रसिद्ध तेज का अर्कोदयनिवहनिभं सूर्योदय वेला की अरुण कान्ति के रूप में हृत्पद्मे हृदय - कमल स्थित मध्यनाड्यां सुषुम्ना नाड़ी में विचिन्त्यं ध्यान करना चाहिये । मध्याह्ने मध्याह्न 

सिद्धान्तसारावलिः 
काल में भ्रूसरोजे भ्रूमध्य स्थित कमल में परमशिवजचिद्रूपं परमशिव से प्राप्त ज्ञानक्रिया स्वरूप तेज का इन्दुप्रकाशं चन्द्रोदय की कान्ति के रूप में विचिन्त्यं ध्यान करना चाहिये। सायाह्ने सन्ध्या काल में ऊर्ध्वपद्मे ब्रह्मरन्ध्र स्थित कमल में स्वोत्थनादं अपने मूलाधार से उठे नादस्वरूप तेज का अमृतजलनिधिद्योतनं अमृत के सागर के समान कान्ति के रूप में विचिन्त्यं ध्यान करना चाहिये । इस प्रकार यहाँ प्रणव- सहित प्रासाद मन्त्र का स्वरूप स्पष्ट हो जाता है । रात्रेरर्थे अर्धरात्रि में द्वादशान्ते द्वादशान्त स्थान में तन्महः उस तेज का अप्रमेयं मन-बुद्धि आदि के अगोचर अविकलं अत्यन्त निष्कल अचलं निश्चय रूप में विचिन्त्यं ध्यान करना चाहिये || ७ || 
१ 
हृदयाकाश स्थित कमल में प्रातःकाल उगते हुए अनेक सूर्यों की लालिमा के सदृश कान्तिवाले परशिव का ध्यान मध्यनाडी सुषुम्ना में करना चाहिये । सूर्योदय से पहले का दो, तीन, चार या पाँच नाडिका का काल प्रातःकाल कहलाता है। 
मध्याह्नकाल में भ्रूमध्य 
भ्रूमध्य में इस परमशिव से प्रस्फुटित ज्योति का ध्यान किया जाता है। यह प्रतिबिम्ब-स्वरूप ज्योति बिम्ब-स्वरूप परज्योति से प्रस्फुटित होती है, अतः प्रतिबिम्ब के प्रति बिम्ब की निमित्तकारणता मानी जाती है। यह ज्योति ज्ञान-क्रिया स्वरूप है और इसकी कान्ति अनेकों चन्द्रमाओं की कान्ति के समान देदीप्यमान है। इसी रूप में इसका ध्यान करना चाहिये । सायंकाल ब्रह्मरन्ध्र स्थित ऊर्ध्व कमल में अमृत के समुद्र के समान प्रकाशमान अपने मूलाधार से उठे नादब्रह्म के रूप में परशिव का ध्यान किया जाता है। नाद शब्द से यहाँ प्रणव (ॐकार) और प्रासाद मन्त्र का ग्रहण किया जाता है। अर्धरात्रि की चतुर्थ सन्ध्या में, जिसका कि वर्णन आगम- तन्त्रशास्त्र की विभिन्न शाखाओं में विशेष रूप से मिलता है; अप्रमेय, अविकल, अचल, तेजोमय रूप में इसका ध्यान करना चाहिये। अप्रमेय का अर्थ है जिसको मन, बुद्धि इत्यादि से नहीं जाना जा सकता। अविकल का अर्थ अत्यन्त निष्कल और अचल का अर्थ चलनरहित है। इन विशेषणों से युक्त परशिव का यह स्वरूप अपनी 

१. “नाडी कालेऽपि षट्क्षणे" (३.३.४३) अमरकोश के इस वचन के अनुसार छः क्षण का काल नाड़ी कहलाता है। अमरकोशकार ने ही – “अष्टादश निमेषास्तु काष्ठा त्रिंशत्तु ताः कला। तास्तु त्रिंशत् क्षणः " (१.४. ११) इस प्रकार क्षण की परिभाषा दी है। नाड़ी (नाडिका) को घटी का पर्याय भी माना गया है। प्रातः काल की परिभाषा में सूर्योदय से पहले के और बाद के भी उतने ही काल का समावेश किया जाता है। इस प्रसंग में यह विषय भी विचारणीय है कि सभी पुराणों में बिना किसी अपवाद के काष्ठा का काल पंचदश निमेष माना गया है। 

योगपादः 
२७१ 
ज्ञान और क्रिया शक्ति से अगम्य है और यह उद्योग और अधिकार व्यापार से भी विरहित है, अर्थात् अपने सारे कृत्यों को समेट कर यह द्वादशान्त पद में स्थित है। इस प्रकार प्रस्तुत श्लोक में योगी के लिये चार सन्ध्याओं का विधान बताकर कब किस सन्ध्या में किस रूप में परशिव का ध्यान करना चाहिये, इस विषय को स्पष्ट किया गया है ॥ ७ ॥ 
मलों के आवृत सामान्य आत्मा तो जाग्रत्, स्वप्न, सुषुप्ति, तुरीय और तुरीयातीत नामक पाँच अवस्थाओं से घिरी रहती है, किन्तु निर्मल आत्मा परमसाम्यापत्ति नामक शिवदशा को प्राप्त कर लेती है। इसी विषय का वर्णन प्रस्तुत श्लोक में किया जा रहा है। इसी के साथ यह योगपाद पूरा होता 
है— 
बाह्यान्तःकरणैरणोः स्वविषयज्ञानं तु जाग्रच्च तत् स्वप्नोऽन्तःकरणस्ववृत्तिविषयज्ञानं 
सुषुप्तिः परम् । 
शिवत्वोदयः ।। ८ । 
त्विन्द्रियवृत्तिहीनमवचोग्राह्या मतिस्तुर्यकं 
देहे 
देहाक्षोपरतौ 
स्वचिन्मतिरथातीतं 
।। इति श्रीत्रिलोचनशिवाचार्येण विरचितायां 
श्रीमत्सिद्धान्तसारावल्यां योगपाद- स्तृतीयः समाप्तः ।। 
अणोः मल से बद्ध आत्मा के बाह्यान्तः करणैः श्रोत्र आदि बाह्य और मन आदि आन्तर इन्द्रियों के द्वारा स्वविषयज्ञानं अपने-अपने विषय शब्द आदि का ज्ञान होता है, जाग्रत् तत् वह जाग्रदवस्था कही जाती है; अर्थात् जाग्रदवस्था में जीव पहले आन्तर इन्द्रियों से और तब बाह्य इन्द्रियों से विषयों का ज्ञान प्राप्त करता है। अन्तःकरणस्ववृत्तिविषयज्ञानं आन्तर इन्द्रियों की वृत्तियों की सहायता से प्राप्त विषयों का ज्ञान स्वप्नः स्वप्नावस्था कहलाती है। परं इसके आगे अन्तःकरण को भी छोड़कर चित्तमात्र की जहाँ स्थिति रह जाती है, वह अवस्था सुषुप्तिः गाढनिद्रा रूप तीसरी सुषुप्ति अवस्था कहलाती है। देहे शरीर में इन्द्रियवृत्तिहीनं बाहर की और अन्दर की इन्द्रियों की प्रवृत्ति से शून्य अवचोग्राह्या वागिन्द्रिय की अगोचर मतिः बुद्धि को तुर्यकं तुरीयावस्था कहा गया है। देहाक्षोपरतौ (सत्याम्) शरीर में रह 

सिद्धान्तसारावलिः 
रही समस्त इन्द्रियों के साथ प्राणों की भी चलनरहित विश्रान्ति हो जाने के बाद स्वचिन्मतिः अपने आत्मचैतन्य मात्र की स्थिति ही अतीतं तुरीयातीत अवस्था है। अथ इसके बाद शिवत्वोदयः निर्मल आत्मस्वरूप का, परमसाम्यापत्ति नामक शिवदशा का उदय हो जाता है। 
यहाँ इन पाँच अवस्थाओं का स्थान क्रम इस प्रकार है जाग्रदवस्था, हृदय में स्वप्नावस्था, नाभि में सुषुप्ति अवस्था, तुरीयावस्था और लिंग में तुरीयातीतावस्था का निवास है । 

मुख में बस्ति में 
जाग्रदवस्था में श्रोत्र आदि पाँच ज्ञानेन्द्रियाँ और उनके शब्द आदि पाँच विषय; वाक् आदि पाँच कर्मेन्द्रियाँ और उनके वचन आदि पाँच व्यापार; प्राण-अपान आदि दशविध प्राण; मन, बुद्धि, अहंकार और चित्त नामक चार - ये सब मिलकर पैंतीस तत्त्व सक्रिय अन्तःकरण एवं क्षेत्रज्ञ नामक तत्त्व रहते हैं। 


स्वप्नावस्था में शब्द आदि पाँच, वचन आदि पाँच, प्राण आदि दस, चार अन्तःकरण और क्षेत्रज्ञ ये सब पचीस तत्त्व रहते हैं। जाग्रदवस्था में विषयों का ज्ञान भी होता है, किन्तु स्वप्नावस्था में मात्र इनकी स्फूर्ति होती है। ये तीन तत्त्व तीसरी सुषुप्ति-अवस्था में प्राण, चित्त और क्षेत्रज्ञ रहते हैं। तुरीयावस्था में प्राण और आत्मा ये दो ही तत्त्व और तुरीयातीतावस्था में मात्र आत्मा ही रहती है। पाँचों अवस्थाएँ मल से आवृत आत्मा की मानी गई हैं। इसके बाद निर्मल स्वात्मस्वरूप को शिव से परमसाम्यापत्ति की प्राप्ति हो जाती है। ऐसे आत्मस्वरूप में समल जाग्रत् आदि अवस्थाओं की स्थिति नहीं रह सकती, अतः इनमें अमल जाग्रत् आदि अवस्थाएँ प्रकट हो जाती हैं। इस स्थिति में बीजाक्षर का उच्चारण जाग्रदवस्था, बिन्दु परिग्रह स्वप्नावस्था, नादसंयोग सुषुप्ति अवस्था, शक्ति समावेश तुरीयावस्था और परमशिव के तेज में शान्त परम साम्यमय स्थिति में लीन हो जाना तुरीयातीतावस्था कहलाती है । । ८ । । 
।। इस प्रकार श्री त्रिलोचन शिवाचार्य कृत सिद्धान्त- 
सारावलि नामक ग्रन्थ का यह तृतीय 
योगपाद समाप्त हुआ ।। 

योगपादः 
२७३ 
मलिन आत्मा को चक्षु, श्रोत्र आदि बाह्य करणों (इन्द्रियों) और मन-बुद्धि- अहंकार नामक त्रिविध आन्तर इन्द्रियों की सहायता से रूप आदि विषयों का जो ज्ञान होता है, वह जाग्रदवस्था कहलाती है। यहाँ प्रथमतः आत्मा का अन्तःकरण से और तब इन्द्रियों का विषयों से सम्पर्क होने पर यह ज्ञान होता है। केवल मन, बुद्धि और अहंकार की सहायता से प्रवर्तमान और उन्हींमें विद्यमान ज्ञान स्वप्नावस्था कहलाता है। इसके आगे अन्तःकरण की भी जहाँ प्रवृत्ति नहीं होती, वह सुषुप्ति (गाढ निद्रा) दशा कहलाती है। प्रत्येक प्राणी के शरीर में चक्षु आदि बाह्य एवं मन आदि आन्तर इन्द्रियों के प्रयत्न के बिना ही जो वाणी से भी अग्राह्य 'मति' जागती रहती है और जिसका अनुभव केवल योगी ही कर सकते हैं, वह तुर्यावस्था कहलाती है। 'मति' शब्द यहां प्राण का वाचक है। प्राण के स्पन्दन- व्यापार में जब आत्मा विलीन हो जाता है, तो यही जीव की तुरीयावस्था कहलाती है। इसके आगे शरीर में विद्यमान इन्द्रिय, मन और प्राण का भी व्यापार शान्त हो जाता है, अर्थात् इनके चलन आदि व्यापार जब विलीन हो जाते हैं और इन सबसे अलग हुए आत्मज्ञान की ही केवल जहाँ स्थिति रह जाती है, यही स्थिति तुरीयातीता नामक अवस्था कहलाती है। इस तरह से ये पाँच अवस्थाएं तीनों प्रकार के मल से आवृत सकल नाम के जीवात्मा की होती हैं। निर्मल आत्मा में तो शिवत्व का उदय हो जाता है। इसका अभिप्राय यह है कि ये पाँच अवस्थाएं संसारी जीव में ही विद्यमान रहती हैं, मुक्त आत्मा में नहीं। अचिन्त्यागम में यह प्रकरण इस प्रकार व्याख्यात है 

मुखे जाग्रदिति ज्ञेयं स्वप्नं तु हृदयान्तकम् । हृदयादि समारभ्य नाभ्यन्तं तु सुषुप्तकम् ॥ तस्यैवाधस्तुर्यकं स्यात् तुर्यातीतं तु लिङ्गके । जाग्रादिस्थानमेवं हि प्रवर्तकमिहोच्यते ॥ श्रोत्रं त्वक्चक्षुषी जिह्वा घ्राणं चैव तु पञ्चमम् । शब्दः स्पर्शश्च रूपं च रसो गन्धश्च 
I 
पञ्चमः ॥ 
वाक्पाणी पादपायू च उपस्थं चेह पञ्चमम् । वचनादानगमनविसर्गानन्दपञ्चकम् 
11 
प्राणस्त्वपानो व्यानश्च उदानस्तु नागः कूर्मश्च कृकरो देवदत्तो 
समानकः । 
धनञ्जयः ॥ 
मनो बुद्धिरहङ्कारश्चित्तं क्षेत्रज्ञ 
एव च। 
विनिर्दिशेत् । 
मनादिकम् ॥ 
पञ्चत्रिंशच्च वर्तन्ते जाग्रस्थानं 
शब्दादिवचनादीनि प्राणादीनि 

सिद्धान्तसारावलिः 
यहाँ अन्तिम पंक्ति में आये 'प्राणादि' शब्द से 'नाग' आदि वायुओं का ग्रहण किया जाता है, क्योंकि 'नाग' आदि वायुओं के कार्य उद्गार आदि की स्थिति स्वप्नावस्था में भी देखी जाती है, 
एते चरन्ति वै स्वप्ने शेषाण्येव तु 
जाग्रद्विषयभुक्तिश्च प्रतिभा स्वप्न 
प्राणयुक्तं मनश्चैव क्षेत्रज्ञश्च 
वर्जयेत् । 
एव च ॥ 
सुषुप्तिकः । 
आत्मा प्राणस्तु तुर्येण तुर्यातीतो विसर्गकः ॥ 
ये वचन ऊपर उद्धृत अचिन्त्यागम के वचनों की अनुवृत्ति में ही उद्धृत हुए हैं। मूल श्लोक में 'शिवत्वोदय' शब्द से निर्मल आत्मा की पाँच अवस्थाओं की भी सूचना मिलती है। उनका वर्णन ईशानदेवगुरु ने इस प्रकार किया है 

बीजस्योच्चारणं जाग्रं स्वप्नो बिन्दुपरिग्रहः । सुषुप्तिर्नादयोगस्तु तुर्यं 
शक्तिसमागमः ॥ 
तुर्यातीतं लयं शान्तं 
लयं शान्तं परे महसि पठ्यते । 
यहाँ वर्णित समल और निर्मल आत्मा की पाँच अवस्थाओं का स्वरूप अन्वयार्था में भी देखा जा सकता है। इसीके साथ यह योगपाद समाप्त होता है ॥ ८॥ 
१. ईशानशिव विरचित ग्रन्थ ईशानशिवगुरुदेवपद्धति चार भागों में त्रिवेन्द्रम् से प्रकाशित हुआ था। अब उसका दूसरा संस्करण भी हो चुका है। यह ग्रन्थ तन्त्रपद्धति, तन्त्रसार, तन्त्रसारपद्धति, सिद्धान्तसार, गुरुदेवपद्धति आदि नामों से भी प्रसिद्ध है। इसी ग्रन्थ का यह उद्धरण होना चाहिये। 
