+++
title = "७१"

+++


मठप्रतिष्ठां वक्ष्यामि शृणुत्वं नन्दिकेश्वर ! ।  
मण्टपं मण्डलं कुण्डं पूर्ववत्कारयेद्गुरुः ॥ १ ॥  

अनुग्रहाय लोकानां लिङ्गभूता प्रतिष्ठिता ।  
उत्तरेष्वेकतमे चैव मठादीनि प्रकल्पयेत् ॥ २ ॥  

प्। १०७७)  

आगन्तुकानां सर्वेषां नैष्ठिकानां निवासभूः ।  
अन्नपानीयसंयुक्तं केवलं वा मठं मतम् ॥ ३ ॥  

कर्णसूत्रद्वयेनैव संयुतं पीठमिष्यते ।  
पूर्वोक्तवास्तुना ये तु पादास्ते सम्प्रकीर्तिताः ॥ ४ ॥  

एतत्पदं मठादीनां तच्च ग्रामादियोग्यताम् ।  
रात्रौ वाथ दिवा वापि गृहदेवाल यादिषु ॥ ५ ॥  

देवालये च ग्रामादौ शिवविप्रो विशिष्यते ।  
स्वगृहे त्वनुशैवं तु महायान्तरशैलकौ ॥ ६ ॥  

स्थण्डिलं कारयेत्तत्र अष्टपत्रं सकर्णिकम् ।  
वस्त्रयुग्मावृतं स्कन्धे शिवकुम्भं द्विजश्शिवः ॥ ७ ॥  

प्। १०७८)  

मन्दिरे विन्यसेत्तत्वं शक्तिं विन्यस्य धारिकाम् ।  
आत्मतत्वमधोभागे ब्रह्मासावधि विन्यसेत् ॥ ८ ॥  

सद्यतत्वं न्यसेन्मध्ये बुद्धितत्वपदानुगम् ।  
तदूर्ध्वे शिवतत्वं स्याच्छुद्धविद्यावसानकम् ॥ ९ ॥  

करणत्रितयं न्यस्त्वा शिवं साङ्गं च विन्यसेत् ।  
तत्वोपस्थापनं शुद्धिं प्रोक्षणं स्पर्शनं जपम् ॥ १० ॥  

सान्निध्यं रोधनं पूजा सन्धानं प्रति तत्वकम् ।  
एवं सर्वत्र विधिवद्विधानं पूर्वतां व्रजेत् ॥ ११ ॥  

शुभलग्नं समासाद्य विन्यसेद् ध्वजमादरात् ।  
मन्दिरं स्थापयेत्पश्चात् फलाद्यैः शुभवस्तुभिः ॥ १२ ॥  

प्। १०७९)  

दारुतृणादि सञ्छन्ने मन्त्रे न्यासोऽत्र कथ्यते ।  
शिवकुम्भं च संस्थाप्य लेपयेद्गोमयेन तत् ॥ १३ ॥  

बाह्ये चाभ्यन्तरे चापि पुष्पगन्ध सुशोभितम् ।  
पताका तोरणादींश्च कुर्यात्तत्र विशेषतः ॥ १४ ॥  

सुहृद्भिवहभिस्सार्धं तत्कर्ता गुरुपूजकः ।  
यजमानस्सुलग्ने तु स्नातश्च कृतमङ्गलः ॥ १५ ॥  

चतुष्कामं न्यसेद्धीमावेदिकाया मुदङ्मुखात् ।  
ब्राह्मणानां च दानं च दैवज्ञाय विशेषतः ॥ १६ ॥  

शिल्पिने च ततो दद्याद् यथाविभव विस्तरम् ।  
पूजयेत्पूर्वतः कुम्भान्वास्तु द्विकरमण्टपे ॥ १७ ॥  

प्। १०८०)  

ज गत्यां पादपीठे च जङ्घा चैव कपोतके ।  
भेदेन च यथा सङ्ख्यान्निवृत्त्यादिकलां न्यसेत् ॥ १८ ॥  

हृदयेन समभ्यर्च्य शक्तिदिक्पालकानपि ।  
व्य * पान्स्वस्वसञ्ज्ञाभिः पूजयेद् ध्यान पूर्वकम् ॥ १९ ॥  

वह्निगेहं समासाद्य तर्पयेद्वास्तु देवताः ।  
निवृत्त्यादि कलाश्चापि द्वारपालान्स्वमन्त्रकैः ॥ २० ॥  

दत्वा दिग्बलिमाचम्य सकलीकृतविग्रहः ।  
मधुराम्रकपित्थैश्च बीजापूरफलैस्तथा ॥ २१ ॥  

बदरामलवार्ताकनारङ्गलिकुचादिभिः ।  
संस्थाप्य स्नापयेत्कुम्भजलैरुपरि चालयम् ॥ २२ ॥  

प्। १०८१)  

विभूति स्थिरहेत्वर्थं सन्तानादिविवृद्धये ।  
कीर्त्यर्थं कीर्तयेन्नाम कर्तृनामपुरस्सरम् ॥ २३ ॥  

एकं मठं सुसञ्ज्ञातं कुर्याद्वै देशिकोत्तमः ।  
एवं मठप्रतिष्ठा च कार्या वै नन्दिकेश्वर ॥ २४ ॥  

पुष्करिण्याः प्रतिष्ठां तु वक्ष्ये सङ्क्षेपतः शृणु ।  
वास्तुदेवं समभ्यर्च्य चतुरश्रे विशेषतः ॥ २५ ॥  

रुद्रभाजित कोणेषु पूज्याः स्त्रीपदिकाः क्रमात् ।  
ईशान पितृवायूनां दिशमारभ्य च क्रमात् ॥ २६ ॥  

एकैक पदमारूढाः पर्जन्याद्या यथाक्रमम् ।  
आप * करकोष्ठस्था मरीच्या द्वादशानुगाः ॥ २७ ॥  

प्। १०८२)  

ब्रह्माणं मध्यदेशे तु पञ्चविंशतिकोष्ठके ।  
वास्तुं यजेत्प्रतिष्ठायां वारुण्यां मण्टपे शुभे ॥ २८ ॥  

परिगृहीत भूमध्ये प्रारभेत्तु यथाविधि ।  
मूर्त्त्यङ्गयुक्ततारेण तन्नाम्ना च समर्चयेत् ॥ २९ ॥  

दलाष्टसितपद्मे वै कालाग्निं मध्यतो यजेत् ।  
हाटकेशं बलिं शान्तिबलिनाथमठेदयम् ॥ ३० ॥  

महाब्धिं कलशाम्भोधिं विरूपाक्षं च पूजयेत् ।  
पूर्वपत्रक्रमादीशे भ्रुकुटीश्चरमण्टपः ॥ ३१ ॥  

अनन्ताद्यास्ततो गर्ते कार्कोटान्तानिकाणुभिः ।  
यज्ञमण्टपबाह्ये तु पूजयेच्चरकीमुखान् ॥ ३२ ॥  

प्। १०८३)  

गृह्या लोकादिनाथांश्च रौप्यनागाष्टकं तथा ।  
तत्रानन्तमहापद्मौ तक्षकं गुलिकं तथा ॥ ३३ ॥  

शङ्खं च वासुकिं पद्मं कार्कोटं चाष्ट विन्यसेत् ।  
कृत्वा पूजां न्यसेत्पश्चात्पूर्वादिक्रमतस्ततः ॥ ३४ ॥  

षडौषधीश्च निक्षिप्य परितः फणिनस्तथा ।  
मत्स्याक्षीं च सभां चैव सृष्ट्याख्यां चापि तत्र वै ॥ ३५ ॥  

कूर्मं च पञ्चरत्नानि रसगन्धाम्बु पञ्चकम् ।  
अर्घ्याम्बु पञ्चगव्यं च पुष्करिण्यां परिक्षिपेत् ॥ ३६ ॥  

खानतो द्विगुणं पादहीनमध्ये च वाधिकम् ।  
हुम् आम् अनन्तनागाय नागाधिपतये नमः ॥ ३७ ॥  

प्। १०८४)  

अस्त्रतोयेन संस्थाप्य अस्त्रेणाप्यधिवासयेत् ।  
क्षुरिकायावतार्याथ क्षिपेद्वामेन वारिणा ॥ ३८ ॥  

रौप्यं पाशं समादाय कपिलापृष्ठसङ्गतः ।  
यजमानांस्तरेस्तस्यां गुरुः पाशुपतं जपेत् ॥ ३९ ॥  

तत्र सन्तरणान्तेन तीर्णा वैतरणी नदी ।  
अष्टोत्तरशतं हुत्वा रूपिणीं च विशेषतः ॥ ४० ॥  

प्रचेतसं तु सन्तर्प्य विधिना नन्दिकेश्वर ।  
देवेशं वामदेवाख्यं चरुन्तेभ्योऽवसाधयेत् ॥ ४१ ॥  

दद्यात्पूर्णाहुतिं तत्र चरुणा शिवमन्त्रतः ।  
गुरवै गौरियं देया वस्त्रसम्भूषणादिभिः ॥ ४२ ॥  

इत्यचिन्त्यविश्वसादाख्ये मठ पुष्करिणीविधि स्त्रिसप्ततितमः पटलः ॥  
