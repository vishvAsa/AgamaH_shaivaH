+++
title = "१०"

+++



प्। १७५)  

अथ क्रमेण संस्कारदीक्षालक्षणकं शृणु ।  
मण्डपं मण्डलं कुण्डं स्थण्डिलं लिङ्गपूजनम् ॥ १ ॥  

यथा समयदीक्षा च कलशेत्वभिषेचनम् ।  
अष्टविद्येश्वरान्बाह्ये शेषं पूर्ववदाचरेत् ॥ २ ॥  

पूर्व शिष्योक्त संवादं श्रद्धापूर्वं कृतं यदि ।  
अक्रोध भक्तिविश्वासं शर्वाज्ञा पालनं सदा ॥ ३ ॥  

चतुष्टयसमायुक्तं सर्वक्लेशविवर्जितम् ।  
गुरुद्रोह शिवद्रोह समयद्रोह कर्मकृत् ॥ ४ ॥  

अदीक्षितस्य बन्धुत्व कृतघ्नत्वा विवेकिता ।  
गुरुदोषावलोकं च स्वदोषा न वलोकनम् ॥ ५ ॥  

प्। १७६)  

एतैरष्टगुणैर्हीनः शिष्यः संस्कारमर्हति ।  
विपरीतगुणं शिष्यं दीक्षयेत्समये पुनः ॥ ६ ॥  

पश्चात्संस्कार दीक्षायामन्तेवासि भविष्यति ।  
मण्डलाद्यग्निपूजान्तं कृत्वा वै देशिकोत्तमः ॥ ७ ॥  

शौचस्नानादि संयुक्तं शिष्यं सव्ये निवेदयेत् ।  
अग्निमध्ये महेशस्य हृदयाम्बुजमध्यमे ॥ ८ ॥  

आवाहयेच्च संश्लिष्टौ शिवौ च हृदया सुधा ।  
सन्तर्प्य पूजां कुर्यात् तयोः सन्निधिकारणम् ॥ ९ ॥  

हृदये नैव मन्त्रेण हुनेदाहुति पञ्चकम् ।  
शिष्यस्य हृदयं पश्चात् पुष्पेणास्त्रेण ताडयेत् ॥ १० ॥  

प्। १७७)  

ज्वालान्तराकृतिर्ज्योतिश्चैतन्यं तस्य भावयेत् ।  
तत्र प्रविश्य हुङ्कारयुक्तये चक्रयो गता ॥ ११ ॥  

संहारमुद्रया कृष्य पूरकेण हृदि न्यसेत् ।  

ॐ हां हं हाम् आत्मने नमः ।  

शिवं प्राप्तोऽपि चैतन्यं शिष्यस्य वदनान्तरम् ॥ १२ ॥  

तद्दोषगुणमभ्यर्च्य सर्वमग्नौ तु दृश्यते ।  
निर्धूमे ज्वलिते वह्नौ होमः सर्वार्थसिद्धिदः ॥ १३ ॥  

अदीप्ते धूमसंयुक्ते होमात्विष्टं न सिध्यति ।  
प्रदक्षिण शिखः स्निग्धः सुगन्धस्तेजसा युतः ॥ १४ ॥  

मृदङ्गघोष सदृशो मेघनाद समन्वितः ।  

प्। १७८)  

उद्दीप्तः सुसमायुक्तः श्वेतो रक्तः शुभप्रदः ॥ १५ ॥  

अर्चिस्सवयः शिखीयुक्तः स्फुलिङ्गभस्मसंयुतः ।  
मीनं च शिशुनिर्घोषः कौशिकस्वरसन्निभः ॥ १६ ॥  

एवमादिस्वरैर्युक्तो होतुः कालं स्वमावहेत् ।  
शिष्यस्य पापचिह्नानि पावकेन विलोकयेत् ॥ १७ ॥  

ब्रह्महा पितृहा चैव सुरापो गुरुतल्पगः ।  
कृतघ्नो देव निन्दश्च ज्ञानिनिन्दस्तथैव च ॥ १८ ॥  
  
ज्ञानचोरश्च भूहताश्च सम्पर्की गुरुनिन्दकः ।  
महापातकिनामेषां विष्ठागन्धिर्भवेत्तदा ॥ १९ ॥  
  
भ्रूणहर्तानि कुष्ठोऽग्निर्भ्रमति स्त्रीवधे पुनः ।  
  
प्। १७९)  
  
वालस्य वर्धके वह्नि स्फुटम स्फुटयेत्क्षणात् ॥ २० ॥  
  
कम्पते होमचारेऽपि निस्तेजा गर्भघातजे ।  
पावकस्य गुणैः शिष्य कल्मषं ज्ञापयेद्भृशम् ॥ २१ ॥  
  
पापभक्षणहोमेन दहेदन्तेन चात्मना ।  
ॐ खड्गहस्त ! पापकलुष बृहन्मयूख फट् फट्   
  
पापभक्षणाय स्वाहा ॥ इति पापभक्षणमन्त्रः ॥  
द्विर्जप्त्वा पापनाशाय तथा रुद्रांशं भावयेत् ॥ २२ ॥  
  
द्विजभोजनसंशुद्धौ गर्भाधानाय पुङ्कृतौ ।  
सीमन्तोन्नयने चैव जातकर्मणि नाम च ॥ २३ ॥  
  
होमयेन्मूलमन्त्रेण पञ्चब्रह्म शतं शतम् ।  
निष्क्रामणे तथान्नस्य प्राशने चौलकर्मणि ॥ २४ ॥  
  
प्। १८०)  
  
उपनीतौ व्रतादेशे गोदाने स्नानकर्मणि ।  
विवाहे वनवासत्वे यतित्वे नन्दिकेश्वर ! ॥ २५ ॥  
  
पञ्चांशं मूलमन्त्रेण प्रत्येकं होममाचरेत् ।  
चतुराश्रमनिष्ठेषु तत्तदाश्रमका विधि ॥ २६ ॥  
  
संस्कारं च ततः कुर्यात्तत ऊर्ध्वं न कारयेत् ।  
गृहस्थारण्यवासित्वं यतित्वं च विशेषतः ॥ २७ ॥  
  
पूर्ववन्मूलमन्त्रेण जुहुयाद्देशिकोत्तमः ।  
शिथिलीभूतबन्धस्य शक्तादुर्कर्षणं तु यत् ॥ २८ ॥  
  
आत्मनो रुद्रपुत्रत्वे गर्भाधानं तदुच्यते ।  
स्वातन्त्र्यादि गुणं व्यक्तिस्तथा पुंसवनं भवेत् ॥ २९ ॥  
  
प्। १८१)  
  
मायात्मनो विरेकेन ज्ञानं सीमन्तवर्धनम् ।  
शिवादिसदसद्वस्तु स्वीकारो जननं भवेत् ॥ ३० ॥  
  
बोधनं यच्छिवत्वेन शिवत्वार्हत्वमाप्नुयात् ।  
शिवत्वस्य प्रवेशो हि निष्क्रामणमितीर्यते ॥ ३१ ॥  
  
परमानन्दमित्वमन्न प्राशनमुच्यते ।  
शिव प्रसादोत्कर्षन्तु यत्तच्चूडात्मना भवेत् ॥ ३२ ॥  
  
निर्वाण ज्ञानसूत्रेण सम्बद्धमुप जीवकम् ।  
इन्द्रियाणां च संरोधो व्रतादेश इति स्मृतः ॥ ३३ ॥  
  
पुनर्जन्म परित्यागो गोदानमिति कीर्तितम् ।  
सर्वेषु निरपेक्षित्व सद्भावः स्नानमुच्यते ॥ ३४ ॥  
  
प्। १८२)  
  
अनन्तशक्ति संयुक्तिर्विवाह इति कीर्तितम् ।  
अनन्तशक्ति विश्लेषो वानप्रस्थत्वमिष्यते ॥ ३५ ॥  
  
केवलं शिवसद्भावो यतित्वमिति निदिर्शिते ।  
शिखाबाह्योपवीतादि सन्त्यजेद्यदि तं प्रति ॥ ३६ ॥  
  
तत्सर्वासु च दीक्षासु निर्वाणादिषु वाचरेत् ।  
चत्वारिंशत्तु संस्काराः सारभूताः प्रकीर्तिताः ॥ ३७ ॥  
  
ततस्तारक सङ्काशं समाना संहरेत्तदा ।  
संहारमुद्रयादाय गुरोर्हृदयपङ्कजे ॥ ३८ ॥  
  
स्थापयित्वा यथायोगं मूलमन्त्रेण कुम्भयेत् ।  
शिवयोस्समरसीभावं मूलमन्त्रेण कारयेत् ॥ ३९ ॥  
  
प्। १८३)  
  
ब्रह्मादि कारणत्यागात् क्रमाद्रेचकयोगतः ।  
आत्मानं शिवसद्भावं नीत्वा सद्भावयोगतः ॥ ४० ॥  
  
उद्भवेन तदादाय हृत्सम्पुटितकेन च ।  
मन्त्रेण रेचकेनैव शिष्यस्य हृदयाम्बुजे ॥ ४१ ॥  
  
समाहितमना भूत्वा क्षिपेत्तत्कर्णिकोपरि ।  
शिवमग्निं च सम्पूज्य पूजयित्वार्भकेण च ॥ ४२ ॥  
  
प्रणीय प्रणतिं चैव कारयित्वा तथैव च ।  
शिष्यस्य समयात्सर्वात् श्रावयेद्गुरुसत्तमः ॥ ४३ ॥  
  
न निन्देत्कारणं देवं ज्ञाननिन्दां तथैव च ।  
साधकं ज्ञानवृद्धं च ज्येष्ठं भक्तिसमन्वितम् ॥ ४४ ॥  
  
प्। १८४)  
  
आचार्यस्य तु ज्येष्ठस्य लिङ्गच्छायां न लङ्घयेत् ।  
निर्माल्यन्तु न भुञ्जीत शिवभक्तान्न निन्दयेत् ॥ ४५ ॥  
  
न लङ्घयेन्न दद्यात्तु दीक्षितस्य विशेषतः ।  
शिवाग्नि गुरुपूजा वै कर्तव्या जीविकार्थिभिः ॥ ४६ ॥  
  
श्रद्धाथ भक्तिविश्वासगुर्वाज्ञा पालनं तथा ।  
नियमेन च कर्तव्यं चतुष्टयमपि क्रमात् ॥ ४७ ॥  
  
गुरुद्रोह शिवद्रोह समयद्रोहमेव च ।  
अदीक्षितस्य बन्धुत्वं कृतघ्नत्वाविवेकताम् ॥ ४८ ॥  
  
गुरुदोषावलोकश्च स्वदोषानवलोकनम् ।  
एतेषां सप्तविंशानां श्रावकाणां विशेषतः ॥ ४९ ॥  
  
प्। १८५)  
  
एकोनविंशत्कर्तव्यं कर्तव्यमिति चाष्टकम् ।  
पूर्ववत्पञ्चगव्यं च चरुसम्भोजनं भवेत् ॥ ५० ॥  
  
शिवभक्तप्रधानादि कर्तव्यमत ऊर्ध्वके ।  
व्रताङ्गपोषास्सर्वेऽपि योग्यमेव तदादिकम् ॥ ५१ ॥  
  
भक्तदण्डं च कौपीनं तथैव च कमण्डलुम् ।  
पञ्चब्रह्मतदङ्गैश्च परिजप्य यथोदितम् ॥ ५२ ॥  
  
निधायपात्रे स्वाहान्तं संहितामन्त्रसंहितम् ।  
लब्ध्वा शिवाज्ञां योग्याय व्रतानेतान्वदेद्गुरुः ॥ ५३ ॥  
  
प्रणम्य दण्डवद्भूमौ भक्तियुक्तो दृढव्रतः ।  
समादाय हृदादेवं धरेच्छिष्योपसंयुतः ॥ ५४ ॥  
  
प्। १८६)  
  
संस्कारदीक्षा समयाद्विशिष्टा  
विशेषतोऽप्यागम होमयोग्यः ।  
शिष्योदयेत्सन्तत बुद्धियुक्तो  
लिङ्गार्चनं चापि तथैव कुर्यात् ॥ ५५ ॥  
  
इत्यचिन्त्य विश्वसादाख्ये कर्मदीक्षाविधिरेकादशः पटलः ॥  
