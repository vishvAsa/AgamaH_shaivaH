+++
title = "५५"

+++
  
  
प्। ८४९)  
  
अतः परं व्रतं वक्ष्ये दीक्षितानां हिताय वै ।  
वैदिकं शैवमित्येवं व्रतं हि द्विविधं भवेत् ॥ १ ॥  
  
त्रैवर्णिकानां कर्तव्यमुपनीतादि वैदिकम् ।  
शिवदीक्षा प्रदानं तु शैवमत्यन्तमुत्तमम् ॥ २ ॥  
  
वाग्देवी योनिजातत्वाच्छिव पुत्रत्वकारणात् ।  
विप्रादि दशवर्णानां योगित्वमुपजायते ॥ ३ ॥  
  
ब्रह्मचारी गृही चैव वानप्रस्थोऽथ भिक्षुकः ।  
चतुराश्रममेवं स्याद् गोचराणां तु पञ्चकम् ॥ ४ ॥  
  
द्विविधं ब्रह्मचर्यं हि नैष्ठिकं भौतिकं तथा ।  
आजन्म ब्रह्मचर्यं तु यावदामरणान्तिकम् ॥ ५ ॥  
  
प्। ८५०)  
  
जटी मुण्डी शिखीवाथ कौपीनी तु समेखलः ।  
यज्ञोपवीती दण्डी च भस्मोद्धूलित विग्रहः ॥ ६ ॥  
  
त्रिपुण्ट्राङ्कित देही च रुद्राक्षैश्च विभूषितः ।  
त्रिकालमेककालं वा स्नानयुक्तो जितेन्द्रियः ॥ ७ ॥  
  
सत्यवादीप्यधश्शायी क्षमायुक्तो दृढव्रतः ।  
गुरुशुश्रूषणायुक्तो गुर्वाज्ञा पालने रतः ॥ ८ ॥  
  
भिक्षाशी देहरक्षार्थमेककालं गुरोर्गृहे ।  
ताम्बूलमञ्जनं चैव हरिद्रां लवणं तथा ॥ ९ ॥  
  
पादुकां मकुटं वापि गन्धमाल्यादिवर्णनम् ।  
गुरोः स्थाने वसेन्नित्यमन्यगेहे न च स्वपेत् ॥ १० ॥  
  
प्। ८५१)  
  
स्वस्वातन्त्र्यादिकं हित्वा गुरुस्वातन्त्र्यसंयुतः ।  
पुण्यक्षेत्रं च तीर्थं च दानं कर्मादिकं तथा ॥ ११ ॥  
  
सर्वं च गुरुकारुण्यं दर्शनं च पुनः पुनः ।  
गुर्वाज्ञया विहीनं तु तपोदानादि निष्फलम् ॥ १२ ॥  
  
नैष्ठिकं ब्रह्मचर्यं तु गृहस्थानां विधिं शृणु ।  
कालं सङ्कल्प्य विधिना पूर्ववद्ब्रह्मचर्यकम् ॥ १३ ॥  
  
अन्ते व्रतेश्वरं यागं कृत्वोद्वाहं ततश्चरेत् ।  
गृहस्थाचरणं कुर्याद् द्विविधं ब्रह्मचर्यकम् ॥ १४ ॥  
  
गृहस्थानां व्रतं वक्ष्ये शृणुत्वं नन्दिकेश्वर ।  
विवाहं विधिना कृत्वा गृहिण्या सह वे युक् ॥ १५ ॥  
  
प्। ८५२)  
  
गुरुदेवाग्निपूजां तु नित्यं भक्ति समन्वितः ।  
अतिथ्याभ्यागतानां तु यथाशक्तिं च पूजयेत् ॥ १६ ॥  
  
गृहधर्ममशेषं च प्रासादं मठकल्पनम् ।  
सन्तानवृद्धिस्सर्वं च रक्षसां च विशेषतः ॥ १७ ॥  
  
अध्यायाध्यापनं चैव यजनं याजनं तथा ।  
दानं प्रतिग्रहश्चैवं षट्कर्म ह्यागमोदितम् ॥ १८ ॥  
  
सदाचार्याभिषेकेण युक्तश्चेद्याजनं भवेत् ।  
गृहस्थस्य तु कर्तव्यं नैष्ठिकानां तु नैष्ठिकः ॥ १९ ॥  
  
शिखी वा बद्धकेशो वा बाह्य यज्ञोपवीतवान् ।  
आतुरेण युते वापि दीक्षितस्य विशेषतः ॥ २० ॥  
  
प्। ८५३)  
  
रुद्राक्षहेमरत्नादि स्फटिकैरजतादिभिः ।  
अलङ्कृताङ्ग यष्टिः स्याद्गन्धैर्माल्यादिभिस्तथा ॥ २१ ॥  
  
स्त्वदाने सङ्गतिर्नित्यं मृत्युकाले विशेषतः ।  
आर्थवान् षोडशादीनं सन्तानार्थाय मैथुनम् ॥ २२ ॥  
  
गृहस्थाश्रम एवं स्यात्कर्तव्यं नन्दिकेश्वर ।  
वानप्रस्थाश्रमस्थानाम् आचारं शृणु साम्प्रतम् ॥ २३ ॥  
  
सभार्यो भार्याहीनो वा द्विविधं शिवभाषणे ।  
वने संवासिनो नित्यं शाकमूलफलाशिनः ॥ २४ ॥  
  
गृहस्थानां सपत्नीको अन्वा चैव तदेव हि ।  
व्रतं भार्यावियुक्तानां " सृणुत्वं नन्दिकेश्वर ॥ २५ ॥  
  
प्। ८५४)  
  
कुडुम्बं पुत्रपौत्रादीन् दारान्वै मातुलां स्तथा ।  
भ्रातॄन्सखींश्च जनकं जननीं च तथैव च ॥ २६ ॥  
  
वेदं वेदाङ्गकाश्चापि यज्ञसूत्रं शिखां तथा ।  
अग्निष्टोमादिकान्यज्ञान्त्रेतां चैव तथैव च ॥ २७ ॥  
  
कामङ्क्रोधं च लोभं च मोहं मदविवादनम् ।  
डम्भगन्धोक्तिकं चैवमीषणात्रयमेव च ॥ २८ ॥  
  
सप्तपातालकप्राप्ति सप्तलोकाश्रयं तथा ।  
अणिमाद्यष्टकं सर्वं वर्जयेन्नन्दिकेश्वर ॥ २९ ॥  
  
शिवोहम्भावसंयुक्तो बाह्याभ्यन्तरशौचयुक् ।  
त्रिकालस्नानसंयुक्तोप्येककालेन वा युतः ॥ ३० ॥  
  
प्। ८५५)  
  
भस्मोद्धूलित सर्वाङ्गो धौतकाषाय संयुतः ।  
कौपीनदण्डसंयुक्तो लिङ्गार्चनपरायणः ॥ ३१ ॥  
  
शिवयोगेन सन्तुष्टो शिवध्यानपरायणः ।  
शिवानुभूति संयुक्तः सर्वक्लेश विवर्जितः ॥ ३२ ॥  
  
प्रियाप्रियसमश्चैव समलोष्ठाश्मकाञ्चनः ।  
सर्वात्ममैत्रभावश्च सदा सन्तुष्टि संयुतः ॥ ३३ ॥  
  
स्त्रियं कुणपवत्पश्यंश्छिवभाव समन्वितः ।  
अभेद्यो मत्तवान्नित्यं शिवभाव्यश्च भेदिकम् ॥ ३४ ॥  
  
स शोको न्यस्य दुःखानि चाविश्वस्वस्य दुःखयुक् ।  
चेष्टते तत्वदेवाय परदुःखेन दुःखितः ॥ ३५ ॥  
  
प्। ८५६)  
  
बालोन्मत्तपिशाचानामेवं गुणसमन्वितः ।  
मूलमन्त्रं जपेन्नित्यं शिवध्यानपरायणः ॥ ३६ ॥  
  
जपोपरति संयुक्तो ध्यानमेव समाचरेत् ।  
ध्यानोपरति संयुक्तो पश्चान्मूलं जपेत्सदा ॥ ३७ ॥  
  
औषधादन्नपानादीन् क्षुद्वाधा शान्तये चरेत् ।  
भिक्षार्थं ग्राम संवेशं वृक्षमूले मठेऽपि वा ॥ ३८ ॥  
  
अन्येन कल्पिते चैव वासं कुर्यान्मठादिषु ।  
सन्ध्या वन्दकश्चापि यतीनां ज्ञान सन्ध्यया ॥ ३९ ॥  
  
यतयस्त्रिविधा ज्ञेयास्तपस्वि विदुषस्तथा ।  
विद्वानिति त्रिधा प्रोक्तास्तेषां भेदं शृणु क्रमात् ॥ ४० ॥  
  
प्। ८५७)  
  
तपोनिष्ठस्तपस्वीति तस्य युक्तिस्सु संवृतः ।  
नाध्येतव्यं न साङ्कल्पं न श्रोतव्यं कथञ्चन ॥ ४१ ॥  
  
शिष्याणां सङ्ग्रहं चैव नैव विद्या प्रकाशनम् ।  
न वदेत्संस्कृतां भाषां न दण्डी चक्रमण्डलः ॥ ४२ ॥  
  
लिङ्गं क्षणिकमभ्यर्च्य भक्तिमात्रेण संशयः ।  
प्रियाप्रियं च सङ्कल्प्य समलोष्ठाश्मकाञ्चनः ॥ ४३ ॥  
  
एकाकी वृक्षमूले वा वने वा जनवर्जिते ।  
जनाद्भीति समायुक्तो वसेद्बाहूपधानकः ॥ ४४ ॥  
  
वसनं येन केनापि तथैवाशनपानकम् ।  
पाणिपात्रे वरेत्पार्श्वे याचितं तेन जीवितम् ॥ ४५ ॥  
  
प्। ८५८)  
  
इत्यतस्तु तपस्वी स्यात् साधको यदि नाम वाक् ।  
विदुषोर्यद्यतेश्चापि वर्तनं नन्दिकेश्वर ॥ ४६ ॥  
  
अध्यापनं चाध्ययनं श्रवणं चिन्तनं तथा ।  
एवं चतुष्टयं तस्य विदुषश्च विशेषतः ॥ ४७ ॥  
  
विद्वद्यतेर्विशेषोऽस्ति व्याख्यानं चिन्तनं भवेत् ।  
सदाचार्याभिषेकेण युक्तो विद्वत्समाख्यकः ॥ ४८ ॥  
  
यतिना स्त्रिविधं त्वं हि शैवानां चतुराश्रमाः ।  
चतुराश्रमिणां मध्ये वैशेषिक व्रतं शृणु ॥ ४९ ॥  
  
शिवश्शिखा तथा ज्योतिः सावित्री व्योमगोचरा ।  
तथा सङ्ख्येन सङ्ख्यास्युर्व्र?क्तिश्चापि शृणु क्रमात् ॥ ५० ॥  
  
प्। ८५९)  
  
गोचराणां तु पञ्चानां प्रजावन्द्यादिकं भवेत् ।  
समये मो * * * * स्वाध्यायस्सत्यवादिता ॥ ५१ ॥  
  
ब्रह्मचारी चरेदेवं प्राजापत्यव्रतं शुभम् ।  
शान्तिकं पौष्टिकं चैव सुदुषानां सदा तथा ॥ ५२ ॥  
  
अभिस्सर्वत्र संसारान् महीपालाख्य तं व्रतम् ।  
निपति * न्कणान्भूमौ भक्षणार्थमुपेतवत् ॥ ५३ ॥  
  
कपोत वृत्तिवित्तास्तुते वै कापोतिकाः स्मृताः ।  
अभ्यासात्सततं ग्रन्थमाममादि महायशान् ॥ ५४ ॥  
  
देवताभ्यस्य जन्त्यर्थांस्ते वै तद्ग्रन्थकावृता ।  
नदीतीरेऽपि वेलायां कुटीं कृत्वा निवासनम् ॥ ५५ ॥  
  
प्। ८६०)  
  
ब्रह्मचारिव्रतं ह्येतत् कुटिकं प्रकीर्तितम् ।  
एते पञ्च व्रताः प्रोक्ताः प्रेतवेताल * * * ॥ ५६ ॥  
  
तीर्थे जराङ्के वापि वने वा भार्यया वृतः ।  
तपोत्साहसमायुक्तो वेताल प्रतिमानयुक् ॥ ५७ ॥  
  
गत्यर्थमर्कपत्राशी पत्राहुति समन्वितः ।  
वानप्रस्थाश्रमी भूमौ * * * * * * * * ॥ ५८ ॥  
  
स्वयमुत्पन्न * * श्च हंसकास्ते अमी मताः ॥ ५९ ॥  
  
धृतराष्ट्रव्रतं पश्चाद् ब्रह्मचर्येण संयुतः ।  
योगाचार * * * * करणेन्द्रिय निर्जितः ॥ ६० ॥  
  
प्। ८६१)  
  
देशाद्देशान्तरं कृत्वा धृतराष्ट्रव्रती भवेत् ।  
शिवज्ञानगतः पश्चाद् गूढाचारश्च संवृतः ॥ ६१ ॥  
  
शिवैकगति निष्पापन्तदेकव्रतगो भवेत् ।  
गोपाला * * * पश्चाद् गोनिवासे निवासनः ॥ ६२ ॥  
  
पञ्चगव्यं पिबेन्नित्यं जपध्यानपरायणः ।  
वायव्यतीर्थं संयुक्तः पञ्चेन्द्रिय विनिर्मितः ॥ ६३ ॥  
  
गोपालव्रतिगो भूयात् त्रीणि मात्रधनादपि ।  
नित्यं चान्द्रायणे नैव सर्वपापं विनश्यति ॥ ६४ ॥  
  
कुटिकानां व्रतं ह्येतद् ज्ञानयोग प्रकाशनम् ॥ ६५ ॥  
  
प्। ८६२)  
  
धमविद्या च सहितो मठवासी जितेन्द्रियः ।  
भिक्षान्नभोजनं नित्यं मठकाख्यव्रतं भवेत् ॥ ६६ ॥  
  
देहं च तेन संरक्ष्य घुटिकाख्यो व्रती भवेत् ॥ ६७ ॥  
  
दण्डव्रतं च तद्ग्राह्यं दण्डासन समन्वितः ।  
शिवध्यान समायुक्तो दण्डतण्डं च सङ्ग्रहम् ॥ ६८ ॥  
  
ब्रह्माद्यतव्रतं पश्चाद् ब्रह्मचर्यं च * * * ।  
  
कुटिचारव्रतं पश्चात् स्वदारास्थितमासनः ।  
सद्योचित्तधनैर्युक्तः कुटिचाराद्विशेषतः ॥ ७० ॥  
  
प्। ८६४)  
  
कुन्दीचाराख्यकं ह्येतद् गृहस्थानामिदं भवेत् ।  
  
तत्र देशे वने वापि जपध्यानपरायणः ।  
हंसव्रतानि साव्युक्तास्तस्मात्परम हंसकम् ॥ ७२ ॥  
  
ग्रामैकरात्र मात्रेण पृथ्वीं च सकलामतान् ।  
यतीनां परहंसानां * * * * * हेतुकम् ॥ ७३ ॥  
  
प्रोक्तं वैशेषिकं नन्दिन् दीक्षितस्तु समाचरेत् ।  
यावज्जीवं व्रती भूत्वा कालसङ्कल्पसंयुतः ॥ ७४ ॥  
  
समाप्ते कल्पिते काले यते सद्यव्रते वरम् ।  
तद्व्रतेश्वरयागं तु शृणुत्वं नन्दिकेश्वर ॥ ७५ ॥  
  
प्। ८६५)  
  
यागस्थानमलङ्कृत्य पुष्पमालोपशोभितम् ।  
गोमयालेपनं कृत्वा मण्डलं चतुरश्रकम् ॥ ७६ ॥  
  
भूतपद्मं लिखेत्सम्यक् श्वेताब्जं मध्यगं भवेत् ।  
ऐन्द्रांशं वै पद्मकं स्याद्दक्षिणं चाञ्जनात्मकम् ॥ ७७ ॥  
  
श्वेतं च पश्चिमे भागे * * * * * * * * थोत्तरे ।  
ईशानादि क्रमेणैव मध्य पद्मादिपञ्चके ॥ ७८ ॥  
  
पञ्चब्रह्मस्वरूपेण पूजयेद्देशिकोत्तमः ।  
तत्तन्मन्त्रं शतं जप्त्वा भक्तियुक्तो व्रतेश्वरम् ॥ ७९ ॥  
  
विज्ञाप्य व्रतमीशाय व्रतपूर्णत्व हेतवे ।  
पञ्चभिः कलशैश्चैव पञ्चब्रह्मादि साधितैः ॥ ८० ॥  
  
प्। ८६६)  
  
तैरेव स्नापयेच्छिष्यं व्रतमित्येव देशिकः ।  
व्रतेश्वरं नमस्कृत्वाच्छ्रुत्यातं श्रावयेद्व्रतम् ॥ ८१ ॥  
  
तदभावे जपेल्लिङ्गं तदभावे विशेषतः ।  
मञ्जनं मृद्भवं चैव गोमयोद्भूतलिङ्गकम् ॥ ८२ ॥  
  
पिष्टजं सैकतोद्भूतं नदीतीरादिकोद्भवम् ।  
सम्पूज्य भक्तिसंयुक्तो व्रतस्तुत्यन्तकारणात् ॥ ८३ ॥  
  
व्योमव्यापि शिवेनैव जलेनैवं विनिक्षिपेत् ।  
कपनं पर्चयित्वा तु अन्यत्सर्वं समं भवेत् ॥ ८४ ॥  
  
अथ वक्ष्ये विशेषेण वनानां व्रतमुत्तमम् ।  
विशेषः कथ्यते यन्त्रि शृणुत्वं नन्दिकेश्वर ॥ ८५ ॥  
  
प्। ८६७)  
  
ब्रह्मचारी गृहस्थश्च वानप्रस्थश्च भिक्षुकः ।  
चतुराश्रमवृत्तिस्तु पूर्वमेवोदितं क्रमात् ॥ ८६ ॥  
  
सन्यासाश्रममत्यन्तं मुक्तिदं दीक्षितं भवेत् ।  
तस्मात्तद्व्रतमुक्तिस्तु नास्ति कैवल्य कारणम् ॥ ८७ ॥  
  
ब्रह्मचार्यादि युक्तश्चेद् गृहस्थाश्रममाश्रयेत् ।  
वानप्रस्थाश्रमं वापि गृहस्थानां ततोऽधिकम् ॥ ८८ ॥  
  
वानप्रस्थाश्रम स्थानां सन्यासी तु विशिष्यते ।  
एतेषामपि विन्यासं योग्यं मुख्यं विधीयते ॥ ८९ ॥  
  
ब्रह्मचर्यव्रतस्थानां मुक्तिरत्राभिधीयते ।  
पूर्वोक्त पञ्चपद्मेषु सद्योजातादि पूजयेत् ॥ ९० ॥  
  
प्। ८६८)  
  
तत्र संयमकौपीनं दण्डभस्मजटाः पुनः ।  
व्रताङ्गपञ्चकं ह्येतत् प्रत्येकं तु शतं हुनेत् ॥ ९१ ॥  
  
पञ्चब्रह्मषडङ्गैश्च होमयेद्देशिकोत्तमः ।  
उपोषितशिरोरङ्गामुपनीयाङ्गकानि वै ॥ ९२ ॥  
  
सद्योजातादिभिर्मन्त्रैश्चन्दनाद्याय दापयेत् ।  
सम्मर्द्य विधिना चैव जलचाहेत्प्रवाहयेत् ॥ ९३ ॥  
  
आहतं वस्त्रयुग्मं तु दद्याच्छिष्याय देशिकः ।  
अन्यकामानुरूपं च कुलीनां परिणेष्यभिः ॥ ९४ ॥  
  
एवमुक्त्वा कृतं शिष्यं गार्हस्थ्ये च नियोजयेत् ।  
वानप्रस्थो गृहस्थो वा ब्रह्मचर्ययुतोऽपि वा ॥ ९५ ॥  
  
प्। ८६९)  
  
सन्यास व्रतसिध्यर्थं पूर्वाश्रम विमुक्तये ।  
संश्रयेद्यति वृत्तं तु तं वक्ष्ये नन्दिकेश्वर ॥ ९६ ॥  
  
पूर्वोक्त पञ्चपद्मेषु पूजां कृत्वा विधानतः ।  
पादादि मूर्धपर्यन्तं दिव्यदृष्ट्या निरीक्षयेत् ॥ ९७ ॥  
  
शिष्यं विमुक्ति सिध्यर्थं संहारन्यास पूर्वकम् ।  
जटिनं शिखिनं चैव मुण्डिनं वा विधाय तम् ॥ ९८ ॥  
  
उपवीतं त्यजेद्भूमौ जले सन्यस्तमन्त्रतः ।  
मातरं पितरं पुत्रं कलत्रमुपवीतकम् ॥ ९९ ॥  
  
शिवं विहाय सत्यं च सन्यस्तमिह तन्मया ।  
एतन्मन्त्रं पठेत्पञ्चवारं सद्गुरुसन्निधौ ॥ १०० ॥  
  
प्। ८७०)  
  
सद्यमन्त्रेण कौपीनं काषायवसनं तथा ।  
वैणवं दण्डमस्त्रेण भूतिकोशं शिवेन च ॥ १०१ ॥  
  
भिक्षापात्रं च शिरसा कवचेनावगुण्ठनम् ।  
एतैर्मन्त्रैश्च संसाध्य शिष्याय प्रददेद्गुरुः ॥ १०२ ॥  
  
बाणलिङ्गं शिवज्ञानपुस्तकं च प्रदापयेत् ।  
यावत्कालाच्छिव ज्ञानं द्रढीभवति तत्र वै ॥ १०३ ॥  
  
यावत्कालं च कर्तव्यं श्रवणादि विशेषतः ।  
एवं वदेत्तु तं शिष्यं देशिकः कृपया युतः ॥ १०४ ॥  
  
शैवानां कृतमुक्तिस्तु सङ्क्षेपात्कथितः क्रमात् ।  
बोध्याथ वान्यलिङ्गस्थास्तत्तत्समयकल्पितान् ॥ १०५ ॥  
  
प्। ८७१)  
  
व्रतमुक्तिविशेषांश्च शैवप्राप्तिं शृणु क्रमात् ।  
शोध्योदयश्च नीबद्धिस्तत्वैकगुरुमौलिषु ॥ १०६ ॥  
  
वेदान्ते चात्मतत्वे च आनन्दं भगवन्मुखात् ।  
मायातत्वे पाशुपते विद्यातत्वे महाव्रताः ॥ १०७ ॥  
  
सौगताद्यन्यतीर्थानां बौद्धानां मुक्तिकाविधिः ।  
पञ्चरात्रं त्रिरात्रं वा सोपवासपरायणाः ॥ १०८ ॥  
  
प्रायश्चित्तविधि तं मण्डपाद्बहिरेव च ।  
शिवं सम्पूज्य विधिना भक्ति युक्तस्सदा गुरुः ॥ १०९ ॥  
  
अमीषां व्रतचिह्नं तु देशिकोत्प्यनयत्पुनः ।  
बुद्धितत्वादि वृक्ष्यन्तं होमयेत्तत्पृथक् पृथक् ॥ ११० ॥  
  
प्। ८७२)  
  
स्वस्वनाम्ना च मन्त्रेण हुत्वा सन्मार्गनायकः ।  
बाह्यस्थितानामेतेषां नाडीयोजन संयुता ॥ १११ ॥  
  
विधाय विधिनासम्यग्विशेषं कर्षणं तथा ।  
स्वात्मन्येव स्थितं कृत्वा मूलेन स्वाहया हुनेत् ॥ ११२ ॥  
  
तत्तत्पुण्यफलत्वं हि हेतवेऽग्नौ च होमयेत् ।  
अस्त्रेणाष्ट सहस्राणि लिङ्गिनं लिङ्गिनं प्रति ॥ ११३ ॥  
  
मूलेन प्रतितत्वानां विमुक्त्यै पञ्चपञ्चकम् ।  
उद्धृत्य बुद्धितत्वानि वृत्तान्तं तं नियोजयेत् ॥ ११४ ॥  
  
योगस्थित्यैश्च पूर्वान्तं शिवाग्नौ योजयेत्पुनः ।  
अष्टोत्तरशतं हुत्वा मूलमन्त्रेण देशिकः ॥ ११५ ॥  
  
प्। ८७३)  
  
वृत्ताङ्गानि जलं क्षिप्त्वा तथा पाशुपतेन च ।  
अथवा रागकार्योस्तु घृतमेकं क्रमं शृणु ॥ ११६ ॥  
  
पूर्ववद्बाह्य यजनं कृत्वा सन्मार्गनायकः ।  
दलाष्टकसमोपेतं पद्मं संलिख्य देशिकः ॥ ११७ ॥  
  
क्षोङ्कारं कर्णिकामध्ये शिवमन्त्रैश्च दिग्दलैः ।  
कवर्गं पूर्वोत्तरे चैव च वर्गं वायुदिग्दले ॥ ११८ ॥  
  
तवर्गं पश्चिमे चैव नैर्-ऋते तु टवर्गकम् ।  
चवर्गं दक्षिणेनैव कवर्गं वह्निदिग्दले ॥ ११९ ॥  
  
अवर्गं पूर्वदिग्भागे योजयेद्देशिकोत्तमः ।  
पञ्चब्रह्मषडङ्गैश्च स्वरैः षोडशकैरपि ॥ १२० ॥  
  
प्। ८७४)  
  
क्षोङ्कारं च शिवं पूज्य तत्तद्वह्नौ तु होमयेत् ।  
वर्णवर्गाष्टकानां तु तर्पणाय यजेत्पुनः ॥ १२१ ॥  
  
अग्नये चाञ्जलिं कृत्वा शिष्य चैतन्य योजनम् ।  
सन्मार्गनायकः कुर्यात् पूर्ववन्नन्दिकेश्वर ॥ १२२ ॥  
  
पूर्णाहुतिं ततः कृत्वा षडङ्गेन शतं हुनेत् ।  
अग्नेराकृष्य * * * * * * * क्रमाद्गुरुः ॥ १२३ ॥  
  
जलप्रवाहे निक्षिप्य जलाङ्गानि च सर्वशः ।  
पश्चादस्त्रयुतं दत्वा दीक्षाकर्म समाचरेत् ॥ १२४ ॥  
  
यतीनामाश्रमे चैनं भाव्यास्थो वा नियोजयेत् ।  
तत्तदीक्षानुसारेण दीक्षयेत्तं विशेषतः ॥ १२५ ॥  
  
स्थण्डिले साग्रमन्त्रादीन्विसृज्यास्त्रेण शोधयेत् ।  
  
इत्यचिन्त्यविश्वसादाख्ये वृत्तिसिध्यादिविधिः षट्पञ्चाशत्पटलः ॥  
