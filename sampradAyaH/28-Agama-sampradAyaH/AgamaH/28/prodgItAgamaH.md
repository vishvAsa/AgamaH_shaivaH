+++
title = "प्रोद्गीतागमः"

+++
  
  
  
  
॥ शिवाभ्यां नमः ॥  
  
॥ प्रोद्गीते विवाहविधिः ॥  
  
  
श्रीकण्ठरुद्रमीशानं पञ्चकृत्वपरायणम् ।  
पप्रच्छ परया भक्त्या विष्णुरत्यन्तहर्षितः ॥ १ ॥  
  
भगवन् सर्वलोकेश लोकरक्षाधुरन्धर ।  
सतीवियोगजे काले लोकानां वर्द्धिरादितः ॥ २ ॥  
  
नाभवत्किल विश्वात्मन् तदा लोकाः कथं स्थिताः ।  
उत्पत्तिः कथमेतेषामविच्छिन्ना वभूव च ॥ ३ ॥  
  
तद्रहस्यन्न जानामि वद मे करुणानिधे ।  
इति पृष्टो महादेवो विष्णुना प्रभविष्णुना ॥ ४ ॥  
  
उवाच पार्वतीनाथस्तं वृत्तमवतारयत् ।  
दक्षं निरीश्वरं यागं प्रावर्तत पुरा किल ॥ ५ ॥  
  
तत्त्वया विदितं सर्वमथापि त्वद्विक्षया ।  
वक्ष्यामि सर्वमेतत् कथां विस्तरतश्शृणु ॥ ६ ॥  
  
सती यदा स्वकं देहं प्रमुमोच समाधिना ।  
तदा निरुत्सवो लोकः प्रजावृद्धिविवर्जितः ॥ ७ ॥  
  
अनावृष्टि परिप्लुष्टः क्षयमाप दिने दिने ।  
तदा ब्रह्मादयो देवास्समेत्य मम सन्निधौ ॥ ८ ॥  
  
प्रणिपत्य परिप्लोषं जगतस्ते व्यजिज्ञिपत् ।  
तदा लोकहितार्थाय सम्बोधयदच्युत ॥ ९ ॥  
  
प्। २)  
  
इन्द्रादीनां दिक्पतीनां सन्ततिः प्रभविष्यति ।  
सा तत्राप्यगजा गौरी भविष्यति धरापते ॥ १० ॥  
  
ताङ्कन्यां वामदेवाय शिवाय ददतस्स्वयम् ।  
तदा प्रभृति लोकोऽयं वर्द्धते पूर्ववत्किल ॥ ११ ॥  
  
इत्याज्ञप्ताश्च ते देवास्तयोर्वैवाहिकीङ्क्रियाम् ।  
अकुर्वन् तत्प्रवक्ष्यामि शृणुष्वादरपूर्वकम् ॥ १२ ॥  
  
तदा चतुर्मुखो ब्रह्मा वसिष्ठाद्या मुनीश्वराः ।  
प्रादुरासीत्सपत्नीकाः महेशप्रियकाम्यया ॥ १३ ॥  
  
लोकसङ्ग्रहणार्थाय लौकिकीं वृत्तिमाश्रिताः ।  
सप्तर्षीन् प्रेषयामासुः कन्यानिश्चय हेतवे ॥ १४ ॥  
  
सपत्नीकास्समाजग्मुर्नगेन्द्र गृहमुत्तमम् ।  
सनारिकेलकदलीपूगीफल समन्वितम् ॥ १५ ॥  
  
वस्त्रयुग्मं समादाय कञ्चुकं कनकाञ्चितम् ।  
नगेन्द्राङ्के सन्निषण्णां वव्रिरे कन्यकां मुदा ॥ १६ ॥  
  
पूर्णचन्द्राभवदनां नीलकुञ्चितमूर्धजाम् ।  
सुस्मितापाङ्ग संरूदमकरध्वज शालिनीम् ॥ १७ ॥  
  
उदुत्तरेति मन्त्रेण ब्रह्मघोषपुरस्सरम् ।  
अरून्धती तदा कन्यां गन्धपुष्पोपहारकैः ॥ १८ ॥  
  
अलञ्चकार सुप्रीतामुमां तां समलङ्कृताम् ।  
तदा हिमाद्रिमेनाकीमुखमैक्षत विस्मितः ॥ १९ ॥  
  
प्। ३)  
  
साऽनुमेने तदा गीरीं प्रदातुं शम्भुरूपिणे ।  
महेशाय तदा देवी सहितस्तु महीपतिः ॥ २० ॥  
  
दास्यामीति तदा वाचमुवाच स नगाधिपः ।  
अथोषधीनामधिपे वृद्धिं प्राप्ते सुपुष्कले ॥ २१ ॥  
  
जामित्रे च तिथौ मैत्रे मुहूर्तेश्शशलाञ्च्छने ।  
उत्तराफल्गुनीयुक्ते मुहूर्तं समयोजयन् ॥ २२ ॥  
  
एवं शास्त्रोक्तमार्गेणं विवाहङ्कारयेति च ।  
ब्रह्माणं प्रेषयामास स पिनाकी महेश्वरः ॥ २३ ॥  
  
तथैव कारयामास ब्रह्मा लोकपितामहः ।  
अनेनैव विधानेन पार्वतीञ्च ददौ गिरिः ॥ २४ ॥  
  
एतेन कारणे नैव देवानां सन्ततिर्बभौ ।  
इन्द्रस्यापि जयन्तोऽभून्नलकूवर एव च ॥ २५ ॥  
  
कुबेरस्य स देवानां सन्ततिश्चाभवत्किल ।  
अनङ्गोऽपि तदा साङ्गः रतिप्रीतिकरः प्रभुः ॥ २६ ॥  
  
इति प्रोद्गीते विवाहविधिर्नाम पञ्चविंशति पटलः ॥ २५ ॥  
  
  
अथ विष्णुर्महादेवं पप्रच्छ परया मुदा ।  
प्रलयो मानुषे लोके प्रजानाशः पदे पदे ॥ १ ॥  
  
दारिद्र्यं प्राणिविद्वेषः कथन्नस्यात् प्रभो वद ।  
अथोवाच महादेवः गौरीवैवाहिकं विधिम् ॥ २ ॥  
  
आलये च प्रतिष्ठायामुत्सवादौ विशेषतः ।  
कर्तव्यं विधिपूर्वन्तु वेदागमविधानतः ॥ ३ ॥  
  
तद्वक्ष्ये शृणु विष्णो त्वं सङ्ग्रहेण जनार्दन ।  
एतदा युष्यमारोग्यं पुत्रपौत्रविवर्द्धनम् ॥ ४ ॥  
  
धान्यं यशस्करञ्चैवापमृत्यु निवारकम् ।  
सौमङ्ग्ल्यं सदा सौख्यं वर्धनञ्च विशेषतः ॥ ५ ॥  
  
फाल्गुने चैत्रवैशाखे तिष्ये वापि विशेषतः ।  
ऋक्षे चोत्तरफल्गुन्यां मैत्रेऽन्यच्छुभ-ऋक्षके ॥ ६ ॥  
  
सुमुहूर्ते * * * * * * * * भृगोर्दिने ।  
वैवाहिकविधिं कुर्यात् साधकस्सर्वतन्त्रवित् ॥ ७ ॥  
  
शिवद्विज * * * * * * * * भिषेचनः ।  
शिवशास्त्रविचारज्ञः शिवागमविशारदः ॥ ८ ॥  
  
दुकूलवसनो * * * * * * त्तरीयकः ।  
भस्मरुद्राक्षमालाभिरलङ्कृत कलेवरः ॥ ९ ॥  
  
हेमयज्ञोप * * * * * * * * * ण्डितः ।  
शुक्लचन्दनलिप्ताङ्गश्शुक्लमालैरलङ्कृतः ॥ १० ॥  
  
एवं लक्षणयु * * * * * * * व्रतम् ।  
प्रार्थयेद्देवदेवस्य कल्याणं कुरु भो गुरौ ॥ ११ ॥  
  
प्। ५)  
  
इति प्रार्थ्य नमस्कृत्य * * * * * * * * ।  
इति सम्प्रार्थ्य शार्गिन्यजमानेन देशिकः ॥ १२ ॥  
  
आस्थानमण्टपे रम्ये शतस्तम्भ समन्विते ।  
  
कदलीस्तम्भखर्जूरी वितानद्ध्वजतोरणैः ।  
पता * * * * * * * * धूपैश्च शोभिते ॥ १४ ॥  
  
पणवैर्मद्दलैश्चैव नानावादित्रनिस्वने ।  
  
भूषिते मण्टपे शुभ्रे ब्राह्म * * * * * * ।  
  
राजभिस्सचिवैश्चैव भटैर्योधै * * * * * ।  
  
शोभिते सदने मध्ये * * मण्टपमादरात् ।  
तन्मध्ये पद्मवेदीञ्च तत्पूर्वे पद्मकुण्डकम् ॥ १८ ॥  
  
स्वस्तिकं मण्डलं कुर्यात् आगमोक्तविधानतः ।  
पश्चिमे भद्रपीठे च स्वस्तिकाख्ये महेश्वरम् ॥ १९ ॥  
  
संस्थाप्य दक्षिणे भागे गौरीं कल्याणरूपिणीम् ।  
देव्या दक्षिणदिग्भागे हिमवन्तं समेनकम् ॥ २० ॥  
  
विष्णुं श्रीभूमिसहितं कलशेषु समर्चयेत् ।  
अग्नेर्दक्षिणदिग्भागे वाग्देवीञ्चतुराननम् ॥ २१ ॥  
  
प्। ६)  
  
सनकादींश्च योगीन्द्रान् ब्रह्मणः पुरतो यजेत् ।  
देवस्य वामभागे तु यजेद्दुर्गादि योगिनीम् ॥ २२ ॥  
  
देवस्येशानदिग्भागे रूद्रान् प्रमथनायकान् ।  
सप्तर्षींश्च पत्त्नींश्च सर्वदेवर्षिमण्डलम् ॥ २३ ॥  
  
यजेत्तु पुरतो भागे शचीमिन्द्रं वसूंस्तथा ।  
पश्चिमे मेनकादींश्च यजेदप्सरसां गणान् ॥ २४ ॥  
  
विष्ण्वादि देवबृन्दांश्च कलशेषु यथाक्रमम् ।  
मिश्रतन्त्रविधानेन प्रतिमासु प्रपूजयेत् ॥ २५ ॥  
  
आचार्यो मूर्तिपैस्सार्धं देवदेवस्य सन्निधौ ।  
अनुज्ञां विधिवत्कुर्यात् ब्राह्मणानां समाजगे ॥ २६ ॥  
  
देव देव जगन्नाथ जगदानन्दकारण ।  
कल्याणार्थं प्रवर्तोऽहं लोकसङ्ग्रहणाय च ॥ २७ ॥  
  
लोकानामिष्टकाम्यार्थं तवाज्ञां कुरु मे प्रभो ।  
ततो देव्यालयं गत्वा प्रार्थयेदिष्टसिद्धये ॥ २८ ॥  
  
अम्बिके देवि कल्याणि कारुण्याकरचन्द्रिके ।  
जगदार्तिविनाशाय शम्भुपत्नी भविष्यसि ॥ २९ ॥  
  
इत्युक्त्वा तां महादेवीं प्रणिपत्य गुरूत्तमः ।  
वैवाह्य मूर्तिं सम्प्राप्य प्रार्थयेदिष्टसिद्धये ॥ ३० ॥  
  
सोमास्कन्दादिदेवेषु पञ्चविंशतिकेषु च ।  
ये ये शक्तियुता देवास्तेष्वेकस्य विधानतः ॥ ३१ ॥  
  
प्। ७)  
  
वर्षे वर्षे प्रकुर्वीत वैवाहिकमनुत्तमम् ।  
उद्वाहभावनार्थाय देवदेवौ प्रपूजयेत् ॥ ३२ ॥  
  
शक्तिविघ्नेशमभ्यर्च्य ग्रहप्रीतिपुरस्सरम् ।  
सङ्कल्पञ्च ततः कुर्यान् मृत्सङ्ग्रहणमङ्कुरम् ॥ ३३ ॥  
  
कृत्वा प्रतिसरं बद्धा देव्या देवस्य चैव हि ।  
परेद्युः प्रातरुत्थाय सम्भारान् सम्भ्रियात्ततः ॥ ३४ ॥  
  
ततो देव्यालयं गत्वा वाङ्निश्चयविधिञ्चरेत् ।  
ततो ब्रह्मादयो देवा वसिष्ठाद्या मुनीश्वराः ॥ ३५ ॥  
  
प्रादुरासन् स पत्नीकाः महेशप्रियकाम्यया ।  
लोकसङ्ग्रहणार्थाय लौकिकीं वृत्तिमाश्रिताः ॥ ३६ ॥  
  
सतानभ्यर्च्य देवादीन् गन्धपुष्पाक्षतादिभिः ।  
सनालिकेरकदली पूगीफलसमन्वितम् ॥ ३७ ॥  
  
वस्त्रयुग्मं समादाय कञ्चुकं कनकाञ्चितम् ।  
उदुत्तरेति मन्त्रेण ब्रह्मघोषपुरस्सरम् ॥ ३८ ॥  
  
सम्प्रार्थ्य देवीमभ्यर्च्य वस्त्रपुष्पोपहारकैः ।  
उद्वाहार्थं पराशक्तिं प्रपूज्याऽथ विशेषतः ॥ ३९ ॥  
  
उक्तद्रव्ययुतैस्तोयैः पाद्यमाचमनार्घ्यकम् ।  
पर्यूषितार्चनं कृत्वा स्नानशालाप्रवेशनम् ॥ ४० ॥  
  
सिह्मासने तु संस्थाप्य नृत्तगीतपुरस्सरम् ।  
सुगन्धतैलाभ्यङ्गं स्नानीयोद्वर्तनं तथा ॥ ४१ ॥  
  
प्। ८)  
  
उष्णोदकस्नापनञ्च सर्वद्रव्याभिषेचनम् ।  
ततः कुर्याद्विशेषेण धौतवस्त्रप्रमार्जनम् ॥ ४२ ॥  
  
दुकूलपरिधानञ्च उत्तरीयसमन्वितम् ।  
चन्दनागरुकस्तूरी कुङ्कुमादि विलेपनम् ॥ ४३ ॥  
  
केशानामगरो धूपं यथा विधि विधाय च ।  
मल्लिकामालती जाति चम्पकाद्यर्पणं तथा ॥ ४४ ॥  
  
नवरत्नकिरीटञ्च चन्द्ररेखावतंसकम् ।  
सीमन्तदेशे सिन्दूरं ललाटे तिलकं तथा ॥ ४५ ॥  
  
कालाञ्जनमधो कृत्वा पालीयुगलमेव च ।  
मणिकुण्डलयुग्मञ्च नासाभरणमप्यथ ॥ ४६ ॥  
  
अधरे यावकञ्चैव ततः प्रथमभूषणम् ।  
चिन्ताकं पतकञ्चैव महापतकमेव च ॥ ४७ ॥  
  
मुक्तावलीमेक मुक्तावलीमपि विनिर्दिशेत् ।  
वैकक्ष्यहारं केयूरचतुष्टयमथापि वा ॥ ४८ ॥  
  
वलयानामावलीश्च ऊर्मिकावलिमेव च ।  
काञ्चीदाम समारोप्य कटिसूत्रमथोपरि ॥ ४९ ॥  
  
सौभाग्याभरणञ्चैव सर्वरत्नविभूषितम् ।  
पादयोः कटकञ्चैव रत्ननूपुरमेव च ॥ ५० ॥  
  
पादाङ्गुलीयकञ्चैव समारोप्य विशेषतः ।  
आयुधानि करे कृत्वा तत्तत्कालविशेषतः ॥ ५१ ॥  
  
प्। ९)  
  
पादुकारोहणं कार्यं महामङ्गलसंयुतम् ।  
धूपदीपं तथा कृत्वा पञ्चान्नादीन्निवेदयेत् ॥ ५२ ॥  
  
षोडशैरूपचारैश्च ताम्बूलं मन्त्रपुष्पकम् ।  
तत्तन्मन्त्रैश्च सम्पूज्य गौरीं कल्याण रूपिणीम् ॥ ५३ ॥  
  
अथारोप्य गजे देवीं सिह्मे वा समलङ्कृताम् ।  
आदिशक्तिसपर्यार्थं नदीतीरे प्रपादिषु ॥ ५४ ॥  
  
समावेश्य तदा देवीं नानावादित्र निस्वनैः ।  
कुम्भं संस्थाप्य विधिवत् पूजयित्वोपचारकैः ॥ ५५ ॥  
  
कस्तूरिकुङ्कुमालेप कज्जलादिभिरादरात् ।  
कबोराक्षिदर्पणादि सम्भारैरतिशोभनैः ॥ ५६ ॥  
  
बीजमुद्गानि नैवेद्य पूर्णकर्म समाचरेत् ।  
स्तुवीत ब्राह्मणैस्सार्धं प्राङ्मुखैर्ब्रह्मवादिभिः ॥ ५७ ॥  
  
आदिमध्यान्तरहिताम् अम्बाममितविग्रहाम् ।  
प्रणमामि महादेवीं महात्त्रिपुर भैरवीम् ॥ ५८ ॥  
  
मदिष्टदेवते देवि मम प्रीतिविवर्धनम् ।  
भर्तारं वरये देवि शिवमत्यन्तसुन्दरम् ॥ ५९ ॥  
  
घटयस्व जगन्मातर्दीर्घमाङ्गल्य वृद्धये ।  
इति प्रार्थ्य परां देवीं पूजयित्वा ततः परम् ॥ ६० ॥  
  
आदिशक्तिममेयां तां ध्यात्वा निश्चलतां ययौ ।  
तत्रैव जातकर्मादि कुर्याद्देव्याः प्रयत्नतः ॥ ६१ ॥  
  
प्। १०)  
  
आचार्यस्सर्व सम्भारान् वाद्यघोषपुरस्सरम् ।  
गृहीत्वा देवदेवस्य कल्याणादिषु मूर्तिषु ॥ ६२ ॥  
  
यस्य कस्यापि पुरतः गत्वा प्रार्थ्य पुर स्थितः ।  
देव देव जगन्नाथ जगदार्तिहर प्रभो ॥ ६३ ॥  
  
अनुज्ञां देहि मे स्वामिन् कल्याणार्थन्तु वाऽधुना ।  
इति सम्प्रार्थ्य देवेशं धूपदीपौ निवेद्य च ॥ ६४ ॥  
  
अभिषेकं ततः कृत्वा स्नानीयैस्स्नपनोदकैः ।  
रुद्राध्यायमनुं जप्त्वा सर्ववाद्यपुरस्सरम् ॥ ६५ ॥  
  
मकुटाङ्गदकेयूरहारनूपुरकङ्कणीम् ।  
कटिसूत्रं यज्ञसूत्र * * * * * * बलिः ॥ ६६ ॥  
  
एवमादिभिरन्यैश्च पादुकादिभिरेव च ।  
जाजीचम्पक पुन्नाग कह्लारकम * * * * ॥ ६७ ॥  
  
कारयेद्देवदेवस्य शिवस्य परमात्मनः ॥ ६८ ॥  
  
व्रतादिकमथो * * * * * * * मङ्गलम् ।  
सर्वोपचारैस्सम्पूज्य वृषमारोहयेच्छिवम् ॥ ६९ ॥  
  
सर्ववाद्यसमायुक्तं नानाबि * * * * * * ।  
  
प्। ११)  
  
तत्र गत्वा तया सार्द्धं पाद्यार्घ्याचमनादिभिः ।  
उपचार्य ततः * * * * * चतुर्विधम् ॥ ७१ ॥  
  
निवेदद्धूपदीपैश्च्छत्रैश्चामर वीजनैः ।  
उपचार्य यथा शास्त्रं नीराजनमथ * * ॥ ७२ ॥  
  
उत्थाप्य मण्टपाग्रे तु स्थापयेत् पूर्वपश्चिमम् ॥ ७३ ॥  
  
मालाविनिमय * * * * * * णमेव च ।  
वाद्यैः प्रदक्षिणी कृत्य दासीदीपसमन्वितैः ॥ ७४ ॥  
  
कल्याणमण्टपे रम्ये स्वस्तिमण्टप * * * ।  
समावेश्य पूर्वाभिमुखमास्थितौ ॥ ७५ ॥  
  
ततो यक्षबलिङ्कुर्यात् आचार्यस्साधकैस्सह ।  
पुण्या * * * * * * * * * कदलीफलम् ॥ ७६ ॥  
  
रक्तपुष्पसमोपेतं बलिं दद्याद्विचक्षणः ।  
कृत्वा विवाहसङ्कल्पं वरप्रेषण * * * ॥ ७७ ॥  
  
हरिब्रह्मादि देवनामर्चनङ्कलशेषु च ॥ ७८ ॥  
  
सम्पूज्य विधिव * * * * * * * धिना यजेत् ।  
प्रसुग्मन्तेति मन्त्रेण वरप्रेषणमाचरेत् ॥ ७९ ॥  
  
आप * * * * ति मन्त्रेण पा * * * * * ।  
यन्मधुनो मधव्येति मधुपर्कं समर्चयेत् ॥ ८० ॥  
  
प्। १२)  
  
कन्यकादान सङ्कल्पं कृत्वा तत्र विधानतः ।  
गृहीत्वा * * * * * * * माप्य शिवस्य हि ॥ ८१ ॥  
  
गृभ्णामीति च मन्त्रेण पाणिग्रहणमाचरेत् ।  
अथ प्रच्छन्नवस्त्रेण प्रा * * * * * * * ॥ ८२ ॥  
  
वस्त्रयुग्मं तदादाय तस्योपरि यथा विधि ॥ ८३ ॥  
  
मं * * * * * * * * प्रानुग्रहमाचरेत् ।  
बद्ध्वा माङ्गल्यसूत्रञ्च गौरीबीजेन देशिकः ॥ ८४ ॥  
  
पादुकां पार्वतीं * * * * * * * कोत्तमः ।  
एकमिषेति मन्त्रेण सप्तवारं व्रजेत्क्रमात् ॥ ८५ ॥  
  
शिवाग्निं स्थापयित्वा तु परिस्तरणपूर्वकम् ।  
  
मूलेनाष्टोत्तरं हुत्वा सोमायेति च मन्त्रतः ।  
लाजहोम * * * * प्रदक्षिणपुरस्सरम् ॥ ८७ ॥  
  
त्रिः कृत्वा च समिद्धेऽग्नौ शेषा आज्याहुतीर्हुनेत् ।  
चित्तञ्चेत्यादि मन्त्रैश्च जयाद * * * * * ॥ ८८ ॥  
  
नालिकेरकपित्थादि फलवर्गैस्समन्विताम् ।  
द्राक्षा खर्जूरनारङ्ग खण्डशर्करयान्विताम् ॥ ८९ ॥  
  
इक्षुखण्ड * * * * * * * * पशोभिताम् ।  
पूर्णाहुतिमथो हुत्वा सप्तेति च मन्त्रतः ॥ ९० ॥  
  
प्। १३)  
  
उपस्थानमथो कृत्वा प्रणमे * * * * * ।  
  
आर्द्राक्षतान् समारोप्य स्वस्तिवाचन ।  
  
धूपदीपादिनैवेद्यताम्बुलाद्युपचारकैः ।  
पूर्व * * * * * * निवेद्यापूपमोदकान् ॥ ९३ ॥  
  
ताम्बूलादीन् ततो दत्वा गन्धपुष्पादि * * * ।  
  
वीथी प्रदक्षिणं कुर्यात् सर्वानुग्रह वे * * ।  
  
स दीर्घायुरवाप्नोति पुत्रान् पौत्रांश्च विन्दति ।  
  
इति प्रोद्गीते विवाहविधिर्नाम षड्विंशति पटलः ॥ २६ ॥  
  
