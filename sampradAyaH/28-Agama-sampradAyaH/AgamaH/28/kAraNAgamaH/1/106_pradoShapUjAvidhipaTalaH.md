+++
title = "१०६ प्रदोषपूजाविधिपटलः"

+++
प्रदोषपूजाविधिपटलप्रारम्भः  
अथ वक्ष्ये विशेषेण प्रदोषार्च्चाविधिक्रमम्  
भक्तानां रक्षणार्त्थाय कृतान्तस्य च निग्रहम् ॥ १ ॥


कृतः कालान्तकेनापि तत्कालं रजनीमुखम्  
अस्तमानं समारभ्य त्रिपादेन त्रिनाडिका ॥ २ ॥


प्रदोषमिति विख्यातं तत्काले शिवमर्चयेत्  
स्नानं दानं जपं होमन्निष्फलञ्च भवेत्तदा ॥ ३ ॥


वृषस्य वृषणे चैव सर्वतीर्त्थानि तत्र वै  
तस्मात्तद्वृषणं स्पृष्टा श्रृङ्गमद्ध्ये शिवन्दृशेत् ॥ ४ ॥


ऋणरोगादिदारिद्र्य क्षुद्बाह्य व्यधमृत्यवः  
किल्बिषञ्च मनः खेदं कोपमोहभयानि च ॥ ५ ॥


एतेप्यस्तीति विज्ञाप्य देवदेवस्य सन्निधौ  
तत्फलन्नलभेन्मत्तर्यस्सर्वपापैः प्रमुच्यते ॥ ६ ॥


आर्द्रेण तालपत्रेण लेख्य विज्ञाप्य सन्निधौ  
तत्पत्रन्दाहयित्वा तु जलतीरे विशेषतः ॥ ७ ॥


त्रिवारमिति कृत्वा तु तत्फलञ्च न विद्यते  
सर्वपापहरं पुण्यं सर्वदोषनिकृन्तनम् ॥ ८ ॥


सायं काले विशेषेण शिवपूजां समारभेत्  
वृषभं पूजयेत्पूर्वं पञ्चगव्याभिषेचनम् ॥ ९ ॥


शुद्धतोयेन सस्नाप्य गन्धं पुष्पञ्च धूपकम्  
कृसरान्नन्निवेद्याथ ताम्बूलन्तु निवेदयेत् ॥ १० ॥


प्रासादाग्रे विशेषेण स्थण्डिलं शालिभिः कुरु  
लाजैः पुष्पैस्तिलैस्सार्द्धं विकिरेत्समलङ्कृतम् ॥ ११ ॥


परिस्तीर्य ततो दर्भैः पुण्याहं वाचयेत्ततः  
नवकुम्भं समादाय प्रोक्षयेच्छुद्धवारिणा ॥ १२ ॥


तन्तुनावेष्टयेत्तत्र वस्त्रकूर्च्चादिकन्तथा  

[[६०६]]  

चूतपल्लवहेमञ्च नालिकेरसमन्वितम् ॥ १३ ॥


स्थण्डिलोपरिसंस्थाप्य सुगन्धादिभिरर्च्चयेत्  
पञ्चगव्यञ्च संस्थाप्य पञ्चामृतन्तदन्तिके ॥ १४ ॥


नालिके रोदकञ्चैव शुद्धतैलं घृतन्तथा  
स्नानद्रव्यं समाहृत्य प्रोक्षयेच्छुद्धवारिणा ॥ १५ ॥


गर्भग्रहं प्रविश्याथ स्थानशुद्धिन्ततः कुरु  
लिङ्गशुद्धिन्ततः कृत्वा पीठशुद्धिन्ततः परम् ॥ १६ ॥


आसनम्मूर्त्तिमूलञ्च मातृकां विन्यसेत्तदा  
अष्टत्रिंशत्कलान्यासं व्योमव्यापि मुमा बुधः ॥ १७ ॥


आवाहयेत्ततो देवं पाद्याद्यैरुपचारकैः  
पञ्चगव्यैस्ततस्नाप्य पञ्चामृतरसैस्तदा ॥ १८ ॥


नालिकेरोदके नैव स्नापयेत्परमेश्वरम्  
स्नानद्रव्यं समालोड्य देवदेवानुलेपयेत् ॥ १९ ॥


तैलं वाथ घृतं वाथ स्नापयेत्तु विशेषतः  
गन्धोदैस्नापयित्वा तु शुद्धोदैरभिषेचयेत् ॥ २० ॥


गन्धपुष्पादिभिः पूज्य धूपदीपन्ददेत्ततः  
स्नपनक्रममुद्धृत्य गत्वा हर्म्यप्रदक्षिणम् ॥ २१ ॥


कुम्भाद्देवं समादाय लिङ्गमद्ध्ये तु विन्यसेत्  
वर्धन्याद्बीजमादाय पीठमध्ये तु विन्यसेत् ॥ २२ ॥


तत्र कुम्भोदकेनैव स्नापयेत्परमेश्वरम्  
चमकं पुरुषसूक्तञ्च स्कन्दसूक्तन्तथैव च ॥ २३ ॥


प्रदोषे पूजयित्वा तु अन्यमन्त्राणि वर्जयेत्  
वस्त्रेण लम्बनं कृत्वा लिङ्गपीठं विशेषतः ॥ २४ ॥


सर्ववस्त्रैरलङ्कृत्य सर्वगन्धानुलेपनैः  
हारके यूरमाल्याश्च हृदयेन प्रदापयेत् ॥ २५ ॥


धूपदीपन्ददेच्छम्भोर्नैवेद्यञ्च प्रदापयेत्  

[[६०७]]  

देवस्य नयनोच्छिष्टं प्रदोषे निरवन्ततः ॥ २६ ॥


शुद्धान्नं पायसान्नञ्च अपूपञ्च विशेषतः  
कदलीनालिकेरञ्च इक्षुदण्ढोपदंशकैः ॥ २७ ॥


नैवेद्यन्दापयेत्पश्चात् हृदयेनैव मन्त्रतः  
पानीयन्दापयित्वा तु ताम्बूलञ्च निवेदयेत् ॥ २८ ॥


परिवारबलिन्दत्वा नित्यहोमपुरस्सरम्  
नित्योत्सवन्ततः कुर्यात् धूपदीपन्ददेद्बुधः ॥ २९ ॥


आचमनन्दापयेत्पश्चात् भस्मरक्षासमन्वितम्  
छत्रचामरकौ दद्यात् वेदं विज्ञाप्य देशिकः ॥ ३० ॥


वेदैः पुराणरागैश्च कुर्यात् स्तोत्रमथाचरेत्  
सर्ववाद्यैस्समायुक्तं नृत्तगीतेन सेवितम् ॥ ३१ ॥


पूजयेत्परमेशानं सर्वसम्पत्सुखावहम्  
प्रमादाद्यजने हीने राजराष्ट्रस्य दोषकृत् ॥ ३२ ॥


तस्मात्सर्वप्रयत्नेन शिवपूजां समाचरेत्  
प्रदोषे रुद्रमभ्यर्च्य रुद्रलोके महीयते ॥ ३३ ॥


देशिकं पूजयेत्तत्र वस्त्रहेमाङ्गुलीयकैः  
भक्तानां परिचाराणां स्वस्ववित्तानुदक्षिणाम् ॥ ३४ ॥


प्रदोषे यजनं प्रोक्तं सर्वपापनिकृन्तनम् ॥ ३५ ॥


इति प्रदोषपूजा विधिपटलः षडुत्तरशततमः  
अमावास्यापूजाविधिपटलप्रारम्भः  
अथ वक्ष्ये विशेषेण त्वमावास्याविधिं परम्  
सर्वपापहरं पुण्यं सर्वसिद्धिकरं शुभम् ॥ १ ॥


सर्वरोगविनाशार्त्थं सर्वप्राणिसुखावहम्  
चतुर्दश्यान्तके प्राप्ते कारयेदधिवासनम् ॥ २ ॥


अर्द्धयामे प्रकर्तव्यं रक्षाबन्धनकर्म च  

[[६०८]]  

शालिभिः स्थण्डिलं कृत्वा तन्मद्ध्ये नलिनं लिखेत् ॥ ३ ॥


ततोमास्कन्ददेवस्य लिङ्गस्याग्रे तु कौतुकम्  
देवसन्निधिसम्प्राप्ते भस्मपात्रसुसंस्थिते ॥ ४ ॥


स्थण्डिले तण्डुले हैमे तन्मद्ध्ये सूत्रमेव च  
परिचारशिरस्थन्तत्प्रासादस्य प्रदक्षिणम् ॥ ५ ॥


कृत्वा देवस्य पुरतो यात्राहोमं समाचरेत्  
पञ्चब्रह्मषडङ्गैश्चाप्यष्टोत्तरशतं हुनेत् ॥ ६ ॥


समिदाज्य चरून्लाजान् होमयेत्तु विशेषतः  
ततो भूतबलिन्दत्वा लोकपालबलिं क्षिपेत् ॥ ७ ॥


वाचयेत् नन्दपुण्याहं कौतुकं बन्धयेत्ततः  
त्रियम्बकेन मन्त्रेण रक्षासूत्रन्तु बन्धयेत् ॥ ८ ॥


नैवेद्यन्दापयेत्पश्चात् ताम्बूलन्तु निवेदयेत्  
नित्यपूजावसाने तु नित्योत्सवमथाचरेत् ॥ ९ ॥


भेरीमाताड्यविधिवत् ग्रामे चैव बलिं क्षिपेत्  
शिवाग्रे स्थण्डिलं कृत्वाप्युमास्कन्दपुरस्थितम् ॥ १० ॥


स्नपनं पञ्चविंशत्तु मूललिङ्गे सुयोजयेत्  
अस्त्रदेवञ्च सम्पूज्य होमकर्मसमारभेत् ॥ ११ ॥


भेरीमाताड्य विधिवत् ग्रामे चैव बलिं क्षिपेत्  
लोकपालबलिप्राप्ते तथावास्तु प्रदक्षिणम् ॥ १२ ॥


अन्तलिङ्गसमायुक्तमस्त्रदेवसमायुतम्  
ताम्बूलं रजनीञ्चैव देवन्दूर्वाक्षतैर्युतम् ॥ १३ ॥


चूर्णोत्सवन्ततः कुर्यात्प्राकारे तु बलिं क्षिपेत्  
मूललिङ्गञ्च सम्पूज्य तैलचूर्णञ्च दापयेत् ॥ १४ ॥


रजनी चैव वक्त्रे स्याद्दूर्वाक्षतं विनिक्षिपेत्  
अस्त्रञ्च पूजयेत्पश्चादुमास्कन्दञ्च पूजयेत् ॥ १५ ॥


आचार्यं पूजयेत्पश्चात् ब्राह्मणान्पूजयेत्ततः  

[[६०९]]  

वाद्यनृत्तकनारीणान्दापयेत्तैलमेव च ॥ १६ ॥


ततो भक्तजनानान्तु तैलचूर्णं निवेदयेत्  
नदी तीरे तटाके वा कुर्यात्तीर्त्थं विशेषतः ॥ १७ ॥


षोडशस्नपनं कृत्वा ह्यस्त्रमूर्तिञ्च पूजयेत्  
वस्त्रेण वेष्टयेद्धीमान् नैवेद्यन्तु निवेदयेत् ॥ १८ ॥


ताम्बूलन्दापयेत्पश्चादालयन्तु प्रवेशयेत्  
उमास्कन्देश्वरं पूज्य वस्त्रेणैव तु वेष्टयेत् ॥ १९ ॥


सर्वाभरणैस्सम्भूष्य सर्वपुष्पैरलङ्कृतम्  
सर्ववाद्य समायुक्तं वेदद्ध्वनिसमन्वितम् ॥ २० ॥


हर्म्यं प्रदक्षिणी कृत्य सभास्थानं समाविशेत्  
श्रमनिर्हरणार्त्थाय शीतलोदैस्सुगन्धिभिः ॥ २१ ॥


फलपञ्चामृतैश्चैव नालिकेरोदकैस्तथा    
स्नपनैरभिषिच्यैवं पूर्वोक्तवत्क्रमाद्यजेत् ॥ २२ ॥


नृत्तगीतैश्च विविधैः स्तोत्रैस्सन्तोष्य शङ्करम्  
धूपदीपादिनैवेद्यैर्नीराञ्जनपुरस्सरम् ॥ २३ ॥


विधायान्योपचाराणि सर्वातोद्य समायुतम्  
एवं यः कुरुते मर्त्यस्सपुण्यां गतिमाप्नुयात् ॥ २४ ॥


इति अमावास्यापूजाविधिपटलस्सप्तोत्तरशततमः  
