+++
title = "०४० दण्डितविधानविधिपटलः"

+++
दण्डितविधानविधिपटलप्रारम्भः  
ॐ सप्तसप्तपदकोष्ठमद्ध्यमे नन्दकोष्ठ सहितन्तुतद्बहिः ।  
वीधिरेकपदमावृतन्त्यजेद्दिग्विदिक्षुगुणचन्द्रकोष्ठकम् ॥  

[[३२१]]  

इति पञ्चविंशतिस्नपनम्  
नवनवेषु नवेषु च मद्ध्यमे नवतु पङ्कजमद्ध्यमभूतले ।  
तद्बहिःपदके तु विवर्जिते दिक्ष्विदिक्षुरसवेदपदं क्रमात् ॥  
इति एकोनपञ्चाशत्स्नपनम्  
भुवनसूत्रनिबद्धितभूतले भवतु पञ्चकपञ्चकमद्ध्यमे ।  
वीधिरेकपदमावृतन्त्यजेत् भानुदिक्षुविदिक्षुनवग्रहान् ॥  
इति अष्टोत्तरशतस्नपनम्  
अथ वक्ष्ये विशेषेण चण्डितस्य विधिक्रमम्  
एकविंशतिसूत्राणि वृत्तवत्कारयेत् बुधः ॥ १ ॥


तालं सूत्रान्तरं प्रोक्तं विंशत्यावरणं क्रमात्  
द्वारार्द्धञ्च महाशासु भ्रमन्सूत्राणि सन्न्यसेत् ॥ २ ॥


सकलं पदमेकं स्यात्पैशाचन्तु चतुष्पदम्  
चत्वारिंशद्रसरन्ध्रैश्च सार्द्धपञ्चशतैर्युतम् ॥ ३ ॥


एतद्विशालमाख्यातं विप्रगर्भमथ श्रुणु  
पीठं नवपदं प्रोक्तं महापीठन्तु षोडश ॥ ४ ॥


पञ्चपञ्चपदैस्सार्द्धमुपपीठमिति स्मृतम्  
षट्षट्पदसमायुक्तमुग्रपीठमिति स्मृतम् ॥ ५ ॥


स्थण्डिलैकोनपञ्चाशन्मण्डूकञ्चाष्टचाष्टकम्  
एकाशीति पदैर्युक्तमिन्द्रकान्तन्तु चण्डितम् ॥ ६ ॥


शतकोष्ठसमायुक्तमासनन्तस्य नामकम्  
शताष्टपदकैस्सार्द्धं परमशायि पदं स्मृतम् ॥ ७ ॥


सप्तद्वयगुणैर्वेद सार्द्धं स्थानीयनायकम्  
शतोर्द्ध्वेष्टाष्टरन्ध्रैश्च पदैर्दशधमुच्यते ॥ ८ ॥


ऊर्द्ध्वे षण्णवती सार्द्धं पदं भद्रमिति स्मृतम्  
शतद्वयमनोपेतं महास्नपनमुच्यते ॥ ९ ॥


द्विशतोत्तरभूतेष्टपद्मगर्भपदैर्युतम्  

[[३२२]]  

पञ्चाशत् द्विशतोपेतं नियुतन्तस्य चण्डितम् ॥ १० ॥


अशीति द्विशतोपेतं वृत्तीं भौममिति स्मृतम्  
त्रिशताष्टद्वयोपेतं कर्णाष्टकमिदं पदम् ॥ ११ ॥


षड्विंशत्त्रिशतोपेतं गणिकापदमेव च  
चतुर्भूतपदं सूर्यं विशालन्तस्य चण्डितम् ॥ १२ ॥


सुसंहितपदञ्चैव चत्वारिंशच्चतुर्दश  
शतदिक्क्षुशिवारीति पदैस्सुप्रतिकान्तकम् ॥ १३ ॥


चत्वारिंशद्रसण्डैश्च सार्द्धपञ्चाशतैर्युतम्  
एतद्विशालमाख्यातं विप्रगर्भमथ श्रुणु ॥ १४ ॥


शतैः पञ्चपदोर्द्ध्वे तु षट्सप्तति समायुतम्  
विप्रगर्भमिदन्नाम षडुक्तं पञ्चसंयुतम् ॥ १५ ॥


विश्वेशाख्यमिदन्नाम विपुलं भोगदं श्रुणु  
षट्भिर्युतपदोर्द्ध्वे तु षट्सप्तति समायुतम् ॥ १६ ॥


विपुलं भोगदन्नाम विप्रतीकान्तमुच्यते  
नवविंशतिकं सप्तशतं विप्रतिकान्तकम् ॥ १७ ॥


सप्तशतपदोर्द्ध्वे तु चतुराशीति संयुतम्  
विशालाक्षमिदन्नाम चण्डितं सर्वसिद्धिदम् ॥ १८ ॥


अष्टाशतसुपञ्चाशत्पदं विप्रसुभक्तिकम्  
विश्वेशसारमाख्यातं पदन्नन्दशतैर्युतम् ॥ १९ ॥


शिवषष्ट्याधिकान------ न्तेश्वरकान्तकम्  
सहस्रैर्वेद षट्कोष्ठमिन्द्रकान्तन्तु चण्डितम् ॥ २० ॥


एतत्सुचण्डितं वेद सर्वकर्मानुसाधयेत् ॥ २१ ॥


इति चण्डितविधानविधिपटलश्चत्वारिंशत्तमः  
