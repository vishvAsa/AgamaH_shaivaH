+++
title = "०४२ एकादशरुद्राभिषेकविधिपटलः"

+++
एकादशरुद्राभिषेकविधिपटलप्रारम्भः  
अतः परं प्रवक्ष्यामि रुद्रमन्त्राभिषेचनम्  
सर्वविघ्नविनाशार्त्थमपमृत्युविनाशनम् ॥ १ ॥


सर्वरोगविनाशार्त्थं राष्ट्रदुर्भिक्षनाशनम्  
वर्षार्त्थं च जयार्त्थं च विशेषात् ज्वरनाशनम् ॥ २ ॥


ग्रहपीडविनाशार्त्थं सर्वोपद्रवनाशनम्  
सर्वसिद्धिकरं पुण्यं मासर्क्षे जन्मनि त्रये ॥ ३ ॥


रविवारे सोमवारे जन्मर्क्षे विषुवायने  
सङ्क्रान्तौ ग्रहणे चैव कल्पयेत्तु विशेषतः ॥ ४ ॥


शिवाग्रे स्थण्डिलं कृत्वा पुण्याहं पञ्चगव्यकम्  
पञ्चामृतन्तु सङ्कल्प्य कुम्भसंस्थापनन्ततः ॥ ५ ॥


मद्ध्यकुम्भे शिवं पूज्य वर्द्धनीन्तस्य वामके  
अष्टविद्येश्वरान्स्थाप्य विधिवत्पूजयेत् गुरुः ॥ ६ ॥


अग्निकार्योक्तमार्गेण होमं कुर्याद्विशेषतः  
द्वारपूजान्ततः कृत्वा लिङ्गशुद्धिमथाचरेत् ॥ ७ ॥


आत्मार्त्थञ्च परार्त्थञ्च शुद्धशैवो जपेत्क्रमात्  
अथवा ब्राह्मणान्विप्रान्शिवकुम्भसमन्वितान् ॥ ८ ॥


रुद्रसङ्ख्यान्समाहूय अर्द्धमण्टपसंस्थितान्  

[[३३०]]  

जपेत्सङ्कल्पपूर्वञ्च एकादशपरायणम् ॥ ९ ॥


तैलाद्यन्नपूजान्तमभिषेकमथाचरेत्  
ओदनन्नालिकेरञ्च गुलताम्बूलसंयुतम् ॥ १० ॥


रुद्रपारायणान्ते च पुनःपुनर्न्निवेदयेत्  
एकादशजपान्ते तु गन्धतोयाभिषेचनम् ॥ ११ ॥


मन्त्रान्नञ्च निवेद्याथ ततः कुम्भाभिषेचनम्  
वस्त्रमाल्यैरलङ्कृत्य महानैवेद्यमाचरेत् ॥ १२ ॥


धूपदीपोपचारादीन्पूर्वोक्तविधिनाचरेत्  
त्रिपक्षं वा द्विपक्षं वा पक्षमेकमथापि वा ॥ २३ ॥


एकादशदिने पूज्य यथावित्तानुसारतः  
ब्राह्मणान्भोजयेन्नित्यं यथा विभवविस्तरम् ॥ २४ ॥


यथावित्तानुसारेण दक्षिणान्दापयेत्क्रमात्  
एवमेव प्रकारेण कारयेद्देशिकोत्तमः ॥ २५ ॥


विपरीतन्नकर्त्तव्यं कर्त्तव्यं कर्त्तृनाशनम्  
एवं सम्पूज्य विधिवत् एकाहे वा समाचरेत् ॥ २६ ॥


एवं यः कुरुते मत्तर्यस्सपुण्यां गतिमाप्नुयात् ॥ २७ ॥


इति एकादशरुद्राभिषेकविधिपटलः द्विचत्वारिंशत्तमः  
