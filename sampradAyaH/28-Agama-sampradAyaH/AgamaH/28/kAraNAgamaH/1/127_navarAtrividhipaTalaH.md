+++
title = "१२७ नवरात्रिविधिपटलः"

+++
नवरात्रिविधिपटलप्रारम्भः  
अथातस्सम्प्रवक्ष्यामि नवरात्रिविधिक्रमम्  
आश्वयुक्शुक्लपक्षे तु प्रतिपन्नवम्यन्तके ॥ १ ॥


प्रतिपद्दिनमारभ्य व्रतोत्सवमथाचरेत्  
देव्यग्रे दक्षिणे वापि मण्टपे समलङ्कृते ॥ २ ॥


ऐशान्ये चोत्तरे वापि लक्ष्मीन्दुर्गाञ्च भारतीम्  
गौरीमिमायमन्त्रेण बद्ध्वाप्रतिसरं बुधः ॥ ३ ॥


नानाशक्त्यादिसंयुक्तं नानायुधादि संयुतम्  
प्रथमादिनवम्यन्तं दिनं प्रतिप्रपूजयेत् ॥ ४ ॥


तथातद्दिनमारभ्य नानाशक्तिजपं बुधः  
मुलदेव्यग्रके वापि अन्ये च मण्टपादिके ॥ ५ ॥


अलङ्कृत्य च देव्याश्च विनोदालोकनन्नयेत्  
यथावित्तानुसारेण नवनैवेद्यमेव च ॥ ६ ॥


धूपदीपोपचारैश्च मन्त्रपूष्पैश्च दापयेत्  
इष्टकाम्यार्त्थसिद्ध्यर्त्थं जनान्सर्वान्प्रदर्शयेत् ॥ ७ ॥


होमकार्यं द्विकालञ्च रात्र्याञ्चोत्सवमाचरेत्  
अथवान्यप्रकारेण विना चोत्सवहोमकम् ॥ ८ ॥


केवलं व्रतकार्यन्तु दिनं प्रतिदिनं प्रति  

[[६५७]]  

यथा कल्पोक्त  

मार्गेण नानादेवीं प्रपूजयेत् ॥ ९ ॥


नानावाद्यसमायुक्तं नानागीतसमन्वितम्  
नानानृत्तसमायुक्तं नानास्तोत्रसमन्वितम् ॥ १० ॥


प्रतिपद्रात्रिमारभ्य पूजयेत्सर्वशक्तिकाः  
नवाहं वाथ सप्ताहं पञ्चाहं वा त्रयाहकम् ॥ ११ ॥


एकरात्र्यामथारभ्य गजाश्वायुधपूजनम्  
दशमीञ्च ततः प्रातः तत्कुम्भञ्चैव पूजयेत् ॥ १२ ॥


धामप्रदक्षिणं कृत्वा नानावाद्ययुतैस्सह  
पुण्याहं वाचयित्वा तु कुम्भञ्चैवाभिषेचयेत् ॥ १३ ॥


नैवेद्यं धूपदीपञ्च रक्षासूत्रं विसृज्य च  
नवम्म्यां पूजयेद्देवीं दशम्याञ्च शमीं यजेत् ॥ १४ ॥


अस्त्राणामर्चनं ह्येवं प्रत्यहं पूजयेत्सुधीः  
राजराष्ट्राभिवृद्ध्यर्त्थं दशम्यां पूजयेच्छमीम् ॥ १५ ॥


तद्दिने च प्रभाते वा सायाह्ने चार्चयेच्छमीम्  
चोत्तरे चैव पूर्वे वा शमीमण्टपसंस्थिते ॥ १६ ॥


शमीधामह्यलङ्कृत्य चतुर्द्वारसमन्वितम्  
वितानैस्तोरणैर्भूष्य नानालङ्कारसंयुतम् ॥ १७ ॥


इन्दुशेखरमूर्तिञ्च तुरगारूढयेद्बुधः  
नानालङ्कारसंयुक्तं नानाभक्तजनैस्सह ॥ १८ ॥


शमीस्थानं प्रविश्याथ पुण्याहं वाचयेत्ततः  
खड्गखेटौ च चापञ्च स्थापयेत्तु शमी सह ॥ १९ ॥


शमीपूजा प्रकारेण आसनादीन्प्रपूजयेत्  
तत्पश्चाच्छमीमूले तु कालरात्रेश्च काल्यकैः ॥ २० ॥


यमैश्च यमदूतैश्च ब्राह्म्याद्यैस्सप्तमातृकैः  
महालक्ष्मीस्समभ्यर्च्य शमीमूलेन पूजयेत् ॥ २१ ॥


अस्त्रमन्त्रेण सम्पूज्य नैवेद्यं धूपदीपकैः  

[[६५८]]  

शमीशत्रुविनाशाय शमीपापप्रणाशिनी ॥ २२ ॥


शमीसम्पत्करी चैव शमीञ्चैव नमोनमः  
शक्त्यादानादिकन्दद्यात् ब्रांहणान्वेदपारगान् ॥ २३ ॥


ग्रामकर्तृनृपाणाञ्च सोष्णीषस्सुप्रसन्नवान्  
चतुर्दिक्षु चतुर्बाणैर्गम्यते चैव बुद्धिमान् ॥ २४ ॥


शम्भोर्नीराञ्जनं दद्यात्तथा दुष्टमृगं हरेत्  
ततो देवालयं गच्छेत्सपुण्यां गतिमाप्नुयात् ॥ २५ ॥


इति नवरात्रिविधिपटलः सप्तविंशत्युत्तरशततमः  
