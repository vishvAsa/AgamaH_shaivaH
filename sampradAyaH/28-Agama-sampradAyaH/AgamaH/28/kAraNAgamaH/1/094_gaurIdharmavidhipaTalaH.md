+++
title = "०९४ गौरीधर्मविधिपटलः"

+++
गौरीधर्मविधिपटलप्रारम्भः  
गौरीधर्ममहं वक्ष्ये श्रुणुष्वेव प्रजापते  
गौरीधर्मं तदन्ते स्युर्महालीला महोदया ॥ १ ॥


स्नानार्त्थमामलक्यादेः स्नानं वस्त्रैरलङ्कृतिः  
व्यजनं दर्पणं गन्धं पुष्पं भोजनमेव च ॥ २ ॥


कन्यानाञ्च तथैवस्युर्दर्शनाद्यं विशेषतः  
तासाञ्च दर्शनं नित्यं ब्रांहणानां विशेषतः ॥ ३ ॥


अपूपदानं विप्राणाम् अबलानां फलं गुलम्  
पयोदानञ्च बालानां व्रीहितण्डुलयोरपि ॥ ४ ॥


पशूनां तृणदानं यदुदकेन समन्वितम्  
कवीनां पिष्टपिण्यङ्कं फलाद्योदनसंयुतम् ॥ ५ ॥


भोजनार्त्थम्महासत्रं प्रपापानीय संयुतम्  

[[५७१]]  

महासत्रञ्च शैवानां मृष्टान्नञ्च द्विजन्मनाम् ॥ ६ ॥


शय्याशाला च पानीयं चतुराश्रमधर्मिणाम्  
उद्यानं देवतानान्तु बौद्धानां साहितस्य च ॥ ७ ॥


बालशिक्षा च तद्वृत्तिर्लेखकानाञ्च भोजनम्  
कन्याविद्याप्रदानञ्च वेदवित् ब्रंहचारिणाम् ॥ ८ ॥


यतीनां क्षुन्निवृत्यर्त्थम् प्रत्यहञ्चान्नदानकम्  
अनाधानां दर्रिद्राणामन्नपानमहर्निशम् ॥ ९ ॥


साङ्ख्यादिसर्वशास्त्रादि वृत्तिभोजनसंयुतम्  
व्याख्यातॄणाञ्च शिष्याणां क्रमेण अरिकीर्तिता ॥ १० ॥


ऋणान्निर्गतिकानान्तु गर्भण्यारक्षणन्तथा  
वन्ध्यानां पुत्रदानं यदा तुराश्रमरक्षणम् ॥ ११ ॥


तटाकाशिवकार्यादि वृत्तीनां भोजनं हितम्  
वैद्याम्बष्ठसमोपेतमनेकौ षधसंयुतम् ॥ १२ ॥


वपनार्त्थं प्रकर्तव्या निवृत्ते वृत्तिकल्पना  
बुधे च शनिवारे च तलैदानं विशेषतः ॥ १३ ॥


सोपधानञ्च शयनं प्रतिरात्रमपूर्विका  
पक्वमुद्गकुलस्थाद्यं सपानीयं प्रकल्पयेत् ॥ १४ ॥


अश्वनोश्वगजाद्येषु विभवं परिकल्पयेत् ॥ १५ ॥


इति गौरीधर्मविधिपटलश्चतुर्नवतितमः  
