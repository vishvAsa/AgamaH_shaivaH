+++
title = "१३६ अष्टबन्धनविधिपटलः"

+++
अष्टबन्धनविधिपटलप्रारम्भः  
अथातस्सम्प्रवक्ष्यामि चाष्टबन्धविधिक्रमम्  
अकारं सृष्टिरूपन्तु ष्टकारं स्थितिरूपकम् ॥ १ ॥


बकारं संहृतिश्चैव तिरो भावन्धकारकम्  
अनुग्रहन्नकारञ्च बिन्दुस्सर्वत्र साधकः ॥ २ ॥


इत्येवं मन्त्रतन्त्रञ्च भावनं सन्धिबन्धनम्  
अष्टबन्धनशून्ये च पूर्वे राष्ट्रस्य दोषकृत् ॥ ३ ॥


आग्नेय्यामग्निदाहन्तु याम्ये वा मृतिरुच्यते  

[[६८०]]  

ग्रामनाशन्तु नैर्ऋत्यां वारुण्यां वर्षवर्जितम् ॥ ४ ॥


वायव्यां स्त्रीविनाशन्तु सौम्ये सुतविनाशनम्  
ऐशान्यां धननाशन्तु सर्वदोषः प्रवर्त्तते ॥ ५ ॥


बिन्दुमात्रे च विच्छिन्न ज्वरमारी प्रवर्त्तते  
यवाङ्गुलन्तु विच्छिन्ने सद्यो बन्धनमिष्यते ॥ ६ ॥


द्वादशाङ्गुले तु विच्छिन्ने सपादादष्टबन्धनम्  
प्रमादात् बन्धहीने तु पूजानैवेद्य निष्फलम् ॥ ७ ॥


बलिन्नित्योत्सवञ्चैव प्रदक्षिणक्रमेण तु  
स्थलञ्चैव प्रवेशन्तु विट्शूद्रसर्वनाशनम् ॥ ८ ॥


नन्द्यावर्त्तशिलाभागे दुर्भिक्षन्तु प्रवेशयेत्  
प्रायश्चित्तमिति ख्यातं शान्तिहोमं समाचरेत् ॥ ९ ॥


अष्टबन्धनहीने तु पुनर्बन्धन्तु कारयेत्  
लाक्षासर्जरपाषाणं माहिषं सीसबन्धनम् ॥ १० ॥


त्रिबन्धनमिति ख्यातं सर्वसिद्धिकरं शुभम्  
दिनवारमुहूर्त्तञ्च वर्जयेत्तु विचक्षणः ॥ ११ ॥


सर्वमासेषु कर्त्तव्यमष्टबन्धनकर्म च  
स्वयम्भूर्दैविकञ्चार्षमासुरं गाणवन्तथा ॥ १२ ॥


मानुषं भौतिकञ्चैव सप्तधा लिङ्गमुच्यते  
अपक्वन्दैविके प्रोक्तं पक्वञ्चैव तु मानुषे ॥ १३ ॥


स्वायम्भुवे त्रिबन्धं स्यादार्षे च पञ्चबन्धनम्  
अष्टबन्धनकर्माणि मानुषे लिङ्गसञ्ज्ञके ॥ १४ ॥


मनोन्मन्यादि शक्तीनां कारयेदष्टबन्धनम्  
सर्वेषां परिवाराणं त्रिबन्धं वाष्टबन्धनम् ॥ १५ ॥


आर्षीकृत्याष्टबन्धन्तु बन्धयेल्लिङ्गपीठयोः  
कार्पासतूलकञ्चैव महिषाज्यन्तु शर्करा ॥ १६ ॥


लाक्षाचूर्णं मधूश्चिष्टं कुन्दुरुस्कस्य चूर्णकम्  

[[६८१]]  

काषाय चूर्णं गौलञ्च द्रव्यं स्यादष्टबन्धनम् ॥ १७ ॥


एकभागन्तु कार्पासं माहिषाज्यन्तु तत्समम्  
शिलाचूर्णञ्चतुर्भागं लाक्षा च ह्येकभागकम् ॥ १८ ॥


भागार्द्धन्तु मधूच्छिष्टं कुन्दुरुष्कं द्विभागकम्  
काषाय चूर्णमेकार्द्धमेकार्द्धं गुलमुच्यते ॥ १९ ॥


द्रव्याण्यन्यानि सर्वाणि भागार्द्धार्द्धमिति स्मृतम्  
पाषाणशर्कराचूर्णं मधूच्छिष्टञ्च गुग्गुलुम् ॥ २० ॥


लाक्षा च शङ्खचूर्णञ्च पञ्चबन्धनमिष्यते  
श्रीप्रदञ्चाष्टबन्धं स्यात् भुक्तिदं पञ्चबन्धनम् ॥ २१ ॥


मोक्षदन्तु त्रिबन्धं स्यात् बन्धयेत् लिङ्गपीठयोः  
प्रासादस्याग्रतो वापि पूर्वस्यांशां करेऽपि वा ॥ २२ ॥


मण्टपस्योत्तरे भागे यागमण्टपमाचरेत्  
श्रुतिद्वारसमायुक्तं वेदतोरणसंयुतम् ॥ २३ ॥


तन्मद्ध्ये वेदिकां कुर्यादष्टाङ्गुलसमन्वितम्  
विस्तारन्तु द्विहस्तं स्याद्दर्पणोदरसन्निभम् ॥ २४ ॥


अग्निकुण्डं समारभ्य स्थण्डिलेन समन्वितम्  
निर्दोषैर्वालुकैश्शुभ्रैरग्नेरायतनं कुरु ॥ २५ ॥


शालिभिः स्थण्डिलं कुर्यादष्टद्रोणैश्च देशिकः  
तदर्द्धैस्तण्डुलैर्भूष्य तदर्द्धैस्तु तिलैरपि ॥ २६ ॥


लाजपुष्पाक्षतैर्दर्भैर्विकिरेत्तु विशेषतः  
गन्धादिभिस्समभ्यर्च्य स्थण्डिले स्थाप्य कुम्भकान् ॥ २७ ॥


लिङ्गस्थं देवमावाह्य कुम्भस्थं योजयेत् गुरुः  
उत्तरे वर्द्धनीं स्थाप्य पीठाच्छक्तिं समावहेत् ॥ २८ ॥


स्थण्डिलन्तु ततो मद्ध्ये शिवकुम्भञ्च वर्द्धनीम्  
पाद्यमाचमनञ्चार्घ्यं कुशोदं पञ्चगव्यकम् ॥ २९ ॥


पयोदधिघृतञ्चाष्ट कुम्भेष्वेवन्तु विन्यसेत्  

[[६८२]]  

अष्टकुम्भन्तथा स्थाप्य पीठे तत्तद्दिशासु च ॥ ३० ॥


अष्टमूर्त्तिं समावाह्य कुम्भस्थान्स्वस्वबीजकैः  
ससूत्रान् कूर्चसंयुक्तान् सवस्त्रान्सहिरण्यकान् ॥ ३१ ॥


नालिकेरफलोपेतान् वस्त्रयुग्मेन वेष्टितान्  
यात्रा होमन्तदग्रे तु कुण्डे वा स्थण्डिलेऽथवा ॥ ३२ ॥


आवाहनन्तथा देवं पूर्ववत्परिकल्पयेत्  
गन्धपुष्पैस्समभ्यर्च्य धूपदीपनिवेद्यकम् ॥ ३३ ॥


ताम्बूलन्दापयेद्धीमान् देशिकस्य तु दक्षिणाम्  
अष्टबन्धन्तथा पञ्च त्रिबन्धनमथापि वा ॥ ३४ ॥


तद्द्रव्येण समायुक्तं लूखले निक्षिपेत् बुधः  
तद्द्रव्यं कुट्टयित्वा तु मुसलैः कुम्भहस्तकैः ॥ ३५ ॥


सुपक्वञ्चाष्टबन्धानां लिङ्गपीठस्य रन्ध्रयोः  
रन्ध्रेषु बन्धयेद्धीमान् लिङ्गपीठं सलक्षणम् ॥ ३६ ॥


अग्निबीजमनुस्मृत्य दग्द्ध्वाश्रक्ष्णं दृढं कुरु  
तैलाभ्यङ्गन्तु देवस्य कुर्याद्धीमान् विशेषतः ॥ ३७ ॥


चन्दनागरुकर्पूरकुङ्कुमोशीररोचना  
गन्धद्रव्ययुतं गन्धं लेपयेल्लिङ्गपीठयोः ॥ ३८ ॥


कुम्भमद्ध्ये जलद्रोणमष्टकुम्भसमन्वितम्  
मद्ध्यकुम्भन्तथा तोयं वर्द्धनीन्तस्य वामके ॥ ३९ ॥


सदाशिवं यजेन्मद्ध्ये वर्द्धन्यान्तु मनोन्मनीम्  
अष्टकुम्भेषु विद्येशानधिदेवाः प्रकीर्तिताः ॥ ४० ॥


अग्निकार्योक्तमार्गेण पूजनं परिकल्पयेत्  
समिदाज्य चरुञ्चैव होमयेत्तु विशेषतः ॥ ४१ ॥


अग्निकार्योक्तमार्गेण होमं कृत्वा विशेषतः  
द्रव्यान्ते व्याहृतिं हुत्वा स्विष्टमग्नेति मन्त्रतः ॥ ४२ ॥


जयादिरभ्याधानञ्च राष्ट्रभृश्चक्रमाद्धुनेत्  

[[६८३]]  

पूर्णाहुतिन्तु शिरसा कुम्भमद्ध्ये तु मूर्तिमान् ॥ ४३ ॥


स्नपनन्तत्र कुर्वीत शास्त्रोक्तेनैव वर्त्मना  
द्वारपूजान्ततः कृत्वा लिङ्गशुद्धिं समाचरेत् ॥ ४४ ॥


सुमुहूर्त्ते सुलग्ने च मन्त्रन्यासादिकञ्चरेत्  
अष्टकुम्भान् समादाय परिचारशिरोपरि ॥ ४५ ॥


शिवकुम्भन्ततोद्धृत्य प्रासादस्य प्रदक्षिणम्  
परितः स्थितकुम्भन्तु लिङ्गमद्ध्येऽभिषेचयेत् ॥ ४६ ॥


वर्द्धनीं पिण्डिकामद्ध्ये चाष्टकुम्भस्थले क्रमात्  
घृतक्षीराभिषेकन्तु स्नपनं कल्पयेत्ततः ॥ ४७ ॥


फलपूजान्ततः कृत्वा नालिकेरोदकैस्तथा  
बिल्वोदैर्गन्धतोयैश्च फलोदैरिक्षुसारकैः ॥ ४८ ॥


सर्वगन्धसमायुक्तं सर्वपुष्पैरलङ्कृतम्  
सर्वाभरणसंयुक्तं धूपदीपसमन्वितम् ॥ ४९ ॥


वेदद्ध्वनि समायुक्तं स्तोत्रमङ्गलवाचकैः  
नैवेद्यन्दापयेत्तस्मै सोपदंशं सपूपकम् ॥ ५० ॥


पञ्चवर्णहविः कृत्वा शुद्धान्नमपि दापयेत्  
पायसान्नं निवेद्याथ ताम्बूलन्तु प्रकल्पयेत् ॥ ५१ ॥


बलिदानन्ततः कृत्वा प्रागुक्तेनैव मार्गतः  
मुखवाससमायुक्तं हस्तोद्वर्त्तनमेव च ॥ ५२ ॥


तदग्रे शुद्धनृत्तं वा सौख्यनृत्तमथापि वा  
सवंशं गेयसंयुक्तं कारयेन्मतिमान् ततः ॥ ५३ ॥


आचार्यं पूजयेत्पश्चाद्वस्त्रहेमाङ्गुलीयकैः  
मूर्तिपानान्ततो दत्वा सर्वेषामुपचारकैः ॥ ५४ ॥


भक्तानां परिचाराणां यथाशक्त्या तु दक्षिणा  
ब्राह्मणान् भोजयेद्विद्वान् यथावित्तानुसारतः ॥ ५५ ॥


प्रायश्चित्तन्ततः कृत्वा पूर्ववत्परिकल्पयेत्  

[[६८४]]  

निराजनन्ततः कुर्यात्स्नापयेत्परमेश्वरम् ॥ ५६ ॥


मन्त्राणान्तु निवेद्याथ मन्त्रपुष्पन्ततो ददेत्  
स्नपनं पञ्चगव्यञ्च शान्तिहोमपुरस्सरम् ॥ ५७ ॥


शङ्खाभिषेकं कर्त्तव्यं चत्वारिंशद्दिनावधि  
श्रीकरं जयदं पुण्यमायुरारोग्य वर्द्धनम् ॥ ५८ ॥


सर्वशत्रुक्षयकरं सर्वोपद्रवनाशनम्  
भुक्तिदम्मुक्तिदन्नॄणां सर्वसौभाग्य वर्धनम् ॥ ५९ ॥


अथातस्सम्प्रवक्ष्यामि अष्टबन्धविधिक्रमम्  
लिङ्गपीठान्तरं योग्यं स्वस्तिकं चाष्टबन्धनम् ॥ १ ॥


पक्वापक्वमपक्वन्तु त्रिविधं बन्धयेत्क्रमात्  
अष्टबन्धनहीने च पूर्वे राष्ट्रं विनश्यति ॥ २ ॥


आग्नेय्यामग्निदग्धन्तु याम्ये च मृतिरुच्यते  
ग्रामनाशन्तु नैर्ऋत्यां वारुण्यां वर्षवर्जितम् ॥ ३ ॥


सर्वनाशन्तु वायव्यां स्त्रीणां नाशन्तु सौम्यके  
ऐशान्यां धननाशं स्यात् सर्वदोषं प्रवर्तते ॥ ४ ॥


बिन्दुकञ्चैव विच्छिन्ने ज्वरमारिसमुद्भवम्  
यवमङ्गुलविच्छिन्ने सद्यबन्धनमेव च ॥ ५ ॥


द्वादशाङ्गुलविच्छिन्ने सपादादष्टबन्धनम्  
प्रमादात् बन्धहीने तु पूजानैवेद्यमेव च ॥ ६ ॥


बलिं नित्योत्सवञ्चैव प्रदक्षिणन्तथा क्रमात्  
नृत्तं गीतञ्च वाद्यञ्च नित्ये नैमित्तिकेऽपि च ॥ ७ ॥


उपचाराणि सर्वाणि निर्माल्यन्तु यथाविधि  
विष्णुभागन्तु निर्माल्यं नृपायुष्यन्तु संहरेत् ॥ ८ ॥


ब्रंहभागन्तु निर्माल्यं ब्रंहवर्गविनाशनम्  
शिवभागन्तु निर्माल्यं गर्भनाशकरं भवेत् ॥ ९ ॥



[[६८५]]  

शिवभागन्तु निर्माल्यं सस्यनाशकरं भवेत्  
तस्यभागशिलाग्रन्तु दुर्भिक्षन्तु प्रवेशयेत् ॥ १० ॥


पद्मबन्धन्तु निर्माल्यं ज्वरमारीविनाशनम्  
स्थलञ्चैव प्रवेशन्तु विट्छूद्द्रस्सर्वनाशनम् ॥ ११ ॥


परितन्द्रन्तु हीने तु वर्जयेदष्टबन्धनम्  
----- रं मुहूर्तञ्च वर्जयेत्तु विचक्षणः ॥ १२ ॥


सर्वमासे तु कर्तव्यमष्टबन्धन्तु कारयेत्  
लाक्षासर्जरसंयुक्तं ससिद्धं गुरुबीजकम् ॥ १३ ॥


गुग्गुलुं गैरिकञ्चैव गुलन्तैलमिहोच्यते  
अष्टबन्धनमेवन्तु मानुषं लिङ्गमुच्यते ॥ १४ ॥


स्वयम्भूदैविकञ्चैव आर्षं गाणवतन्तथा  
त्रिबन्धं पञ्चबन्धञ्च अष्टबन्धनमेव च ॥ १५ ॥


प्रमादाद्बन्धहीने तु राजराष्ट्रं विनश्यति  
लाक्षासर्जरसञ्चैव शङ्खञ्च कदलीफलम् ॥ १६ ॥


मधूच्छिष्टन्तु संयुक्तं बन्धयेत्पञ्चबन्धनम्  
लाक्षागुग्गुलुपाषाणं महिषाज्येन बन्धयेत् ॥ १७ ॥


त्रिबन्धमिति विज्ञेयं पक्वापक्वन्तु बन्धयेत्  
अपक्वं दैविकं प्रोक्तम् अपक्वञ्चैव मानुषम् ॥ १८ ॥


पर्वतं लिङ्गमेवन्तु दीर्घाकारन्तु दैविकम्  
दैविकं मानुषञ्चैव गाणवम्मानुषन्तथा ॥ १९ ॥


भूमितञ्चैव सर्वेषां ---- लिङ्गबन्धनम्  
लूखलं मुसलञ्चैव स्थण्डिलोपरिविन्न्यसेत् ॥ २० ॥


प्रासादाग्राम्य याम्ये च पावके तु विशेषतः  
प्रासादाग्राह्य मूलेन द्वारपार्श्वसमायुतम् ॥ २१ ॥


आग्नेय्यामग्निवामन्तु बलिघोषसमायुतम्  
ताम्रपात्रसमायुक्तमथवा पात्रमेव च ॥ २२ ॥



[[६८६]]  

शिवाग्निं पूजयेत्पूर्वं द्रव्यशुद्धिसमन्वितम्  
अष्टद्रव्यसमायुक्तं लक्षणेन समन्वितम् ॥ २३ ॥


विद्येश्वराणि बीजानि अद्रव्याणीव देवता  
पञ्चमं पञ्चमूर्तिञ्च त्रिमूलञ्च त्रिमूर्तिनम् ॥ २४ ॥


एतत्तन्मूलमन्त्रञ्च द्रव्याणि ह्यभिमन्त्रयेत्  
लूखलं ब्रह्मदैवत्यं मुसलं विष्णुदैवतम् ॥ २५ ॥


अर्चयित्वा विशेषेण कर्तव्यं देशिकोत्तमः  
द्रव्यञ्च परिपक्वानां साधकाचार्यमेव च ॥ २६ ॥


मानुषं लिङ्गमावाह्य दैविकं भयवर्जयेत्  
गन्धद्रव्याणि सर्वाणि नववस्त्राण्यलङ्कृतम् ॥ २७ ॥


यागस्य मण्टपे लक्ष्ये श्रुणुष्वकमलासन  
प्रतिष्ठायामुत्सवे च दीक्षायां प्रोक्षणे तथा ॥ २८ ॥


स्नपनादिषु कार्येषु यागमण्टपमुच्यते  
पूर्वमेवमयाप्रोक्तं भूमिसङ्ग्रहणन्तथा ॥ २९ ॥


पुण्याहं वाचयेत्तत्र तत्प्रासादं प्रसादतः  
प्रासादं ग्राह्यकञ्चैव याम्ये च वारुणेऽपि वा ॥ ३० ॥


सौम्येशानदिशोर्वापि वह्नौ वापि विधीयते  
प्रागग्रं दशसूत्रं वा ऊर्ध्वसूत्रन्तथैव च ॥ ३१ ॥


एकाशीतिपदं कृत्वा प्रोक्षयेद्गन्धवारिणा  
मद्ध्ये नवपदं ग्राह्यं वेदिं तत्रैव कारयेत् ॥ ३२ ॥


वेदिकारत्निमात्रेण दर्पणोदरसन्निभम्  
षोडशस्तम्भसंयुक्तं चतुर्द्वारसमन्वितम् ॥ ३३ ॥


सर्वेषाञ्चतुरश्रं वा सर्वेषां वृत्तमेव वा  
यावत्पीठोत्कृतिञ्चैव कुण्डं स्यात्तावदेव हि ॥ ३४ ॥


ईशान इन्द्रयोर्मद्ध्ये वृत्तकुण्डमिति स्मृतम्  
नवाग्निं वाथ पञ्चाग्निं कारयेत्तु विचक्षणः ॥ ३५ ॥



[[६८७]]  

चतुस्तोरणसंयुक्तं चतुर्द्वारसमन्वितम्  
उत्तमं पञ्चहस्तन्तु मद्ध्यमञ्चतुर्हस्तकम् ॥ ३६ ॥


त्रिहस्तं तालसं युक्तमधमं शालमुच्यते  
उत्सेधार्द्धञ्च विस्तारं फलकामुपरिन्यसेत् ॥ ३७ ॥


शूलमस्त्रसमायुक्तं शूलं तालोच्छ्रयं भवेत्  
मात्राङ्गुलेन कर्तव्यं चतुर्दिक्ष्वपि विन्न्यसेत् ॥ ३८ ॥


परितो दर्भमालाभिर्वेष्टयेत्तु विशेषतः  
अथमन्त्राणि दर्भांश्च मद्ध्यमं पञ्चमेऽपि वा ॥ ३९ ॥


उत्तमं सप्तमेवन्तु दशमानं प्रलम्बितम्  
तस्याग्रञ्चैव रज्जुञ्च कुर्याद्वै देशिकोत्तमः ॥ ४० ॥


विधानोपरिसञ्चिन्त्यमुक्तास्रग्दामसंयुतम्  
अश्वत्थं प्लक्षपत्रञ्च नालिकेरफलेन तु ॥ ४१ ॥


दिग्विदिग्विन्यसेत्तत्र पूर्वादीशानमन्त्रकम्  
पूर्वायां श्यामवर्णन्तु चाग्नेय्यां रक्तवर्णकम् ॥ ४२ ॥


याम्यायां कृष्णवर्णन्तु मुक्ताभानैर्ऋते तथा  
वारुण्यां पश्चिमे भागे वायव्यां तिलमेव च ॥ ४३ ॥


सौम्यायां स्फटिकाभासमैशान्यां धूम्रमुच्यते  
लोकपालस्वरूपन्तु ध्वजमद्ध्ये तु विन्न्यसेत् ॥ ४४ ॥


दर्पणं पूर्णकुम्भञ्च वृषभं युग्मचामरम्  
श्रीवत्सं स्वस्तिकं शङ्खं दीपो देवाष्टमङ्गलम् ॥ ४५ ॥


वज्रं शक्तिञ्च दण्डञ्च वृषं पाशं तथाङ्कुशम्  
गदात्रिशूलं चक्रञ्च पद्मञ्चैव दशायुधम् ॥ ४६ ॥


कारयेदर्चयेत्तत्र प्रोक्षयेत् शिवमन्त्रतः  
वेदिमद्ध्ये न्यसेच्छूलं विकिरेत्पद्मसंयुतम् ॥ ४७ ॥


तस्योन्मन्त्रं -- तस्योपकं न्यसेत्  
------ मन्त्रं विमलान्वितसंयुतम् ॥ ४८ ॥



[[६८८]]  

अतः परं प्रवक्ष्यामि अष्टबन्धविधिक्रमम्  
अष्टबन्धं त्रिबन्धञ्च पञ्चबन्धनमेव च ॥ १ ॥


लिङ्गपीठान्तरे चैव प्रतिमायान्तथैव च  
बन्धयेत्तद्विधानेन अष्टपञ्चत्रिबन्धनम् ॥ २ ॥


प्रमादात् बन्धहीने तु राजाराष्ट्रं विनश्यति  
लाक्षाशर्क्करसंयुक्तं कुरु विन्दञ्च गुग्गुलुम् ॥ ३ ॥


गैरिकं गुलतैलञ्च कदलीफलसंयुतम्  
अष्टबन्धनमेवन्तु सर्वेषां बन्धयेत्क्रमात् ॥ ४ ॥


लाक्षाशर्क्करपाषाणं मधूच्छिष्टन्तु गुग्गुलुम्  
शङ्खचूर्णसमायुक्तं बन्धयेत्पञ्चबन्धनम् ॥ ५ ॥


लाक्षास्फटिकपाषाणं गुग्गुलुञ्च त्रिबन्धनम्  
स्वयम्भुदैविके बाणे बन्धयेच्च त्रिबन्धनम् ॥ ६ ॥


दिव्ये च गाणवे चैव आर्षे चैव विशेषतः  
पञ्चबन्धनयोग्यं स्यात् मर्दयित्वा तु बन्धयेत् ॥ ७ ॥


मानुषे राक्षसे चैव प्रतिमा पीठमेव च  
अष्टबन्धनयोग्यं स्यात् पक्वापक्वन्तु बन्धयेत् ॥ ८ ॥


अपक्वं पक्वमेवन्तु द्विविधं बन्धनक्रमम्  
पक्वन्तु पाचयोग्यं स्यात् अपक्वं मर्दनं भवेत् ॥ ९ ॥


पक्वापक्वपदं ज्ञात्वा बन्धयेत्सुदृढं पुनः  
अष्टबन्धनहीने तु पूजा नैवेद्यमेव च ॥ १० ॥


बलिं नित्योत्सवञ्चैव नमस्कारं प्रदक्षिणम्  
नृत्तगीतञ्च वाद्यञ्च नित्यनैमित्तिकन्तथा ॥ ११ ॥


उपचाराणि सर्वाणि निष्फलन्तु विधीयते  
पूर्वे तु कलहं विद्यात् आग्नेय्यामग्निदाहकम् ॥ १२ ॥


याम्ये तु व्याधिपीडा च नैर्ऋत्यां ग्रामनाशनम्  

[[६८९]]  

वारुण्यां वरुणनाशन्तु वायव्यां सस्य नाशनम् ॥ १३ ॥


सौम्ये तत्वर्त्थविनाशस्स्यादैशान्यां पुत्रनाशनम्  
परितो बन्धहीने तु सर्वनाशन्धनक्षयम् ॥ १४ ॥


तस्मात्सर्वप्रयत्नेन अष्टबन्धनमाचरेत्  
एवमङ्गुष्ठविच्छिन्ने सद्यो बन्धनमेव च ॥ १५ ॥


द्वादशाङ्गुलविच्छिन्ने क्रमात् बन्धनमुच्यते  
शक्तिस्थानेषु निर्माल्य शैवस्त्रीवर्गनाशनम् ॥ १६ ॥


विष्णुभागे तु निर्माल्यं नृपवर्गविनाशनम्  
ब्रह्मभागे तु निर्माल्यं ब्रह्मवर्गविनाशनम् ॥ १७ ॥


शिलाभागे तु निर्माल्यं गर्भनाशकरं भवेत्  
नन्द्यावर्त्तशिलाभागे दुर्भिक्षन्तु प्रजापते ॥ १८ ॥


कूर्मासने तु निर्माल्यं सर्वन्नाशकरं भवेत्  
स्थलञ्चैव प्रवेशन्तु विट्च्छूद्रौ सर्वनाशनम् ॥ १९ ॥


पीठान्तरेषु निर्माल्यं ज्वरमारि प्रवेशनम्  
दिनं वारं मुहूर्तञ्च वर्जयेत्तु विचक्षणः ॥ २० ॥


सर्वमासेषु कर्तव्यमष्टबन्धनकर्म च  
प्रायश्चित्तं पुरा कृत्वा दिशाहोमं समाचरेत् ॥ २१ ॥


प्रासादस्याग्र याम्ये तु पावकेऽपि विशेषतः  
यागमण्टपमेवोक्तं चतुर्द्वारसमन्वितम् ॥ २२ ॥


षोडशस्तम्भसंयुक्तं द्वादशस्तम्भमेव च  
तन्मद्ध्ये वेदिकां कुर्याद्विस्तारार्द्धन्तदुन्नतम् ॥ २३ ॥


नवपञ्चैककुण्डं वा दर्पणोदरसन्निभम्  
कूटं वापि प्रपां वापि निच्छिद्रं सुदृढं कुरु ॥ २४ ॥


अष्टद्ध्वजसमायुक्तं स्तम्भवेष्टनसंयुतम्  
वितानतोरणैर्युक्तं मङ्गलायुधसंयुतम् ॥ २५ ॥


निर्द्दिष्टदिवसात्पूर्वम् अङ्कुरार्पणमारभेत्  

[[६९०]]  

वास्तुदेवान्समभ्यर्च्य बलिन्दत्वा विधानतः ॥ २६ ॥


प्रायश्चित्तं पुरा कृत्वा प्रार्त्थयेत्परमेश्वरम्  
वेदिमद्ध्ये विशेषेण अष्टद्रोणैश्च शालिभिः ॥ २७ ॥


तदर्द्धन्तण्डुलं प्रोक्तं तदर्द्धन्तु तिलैरपि  
लाजैः पुष्पैश्च दर्भैश्च विकिरेत्तु विशेषतः ॥ २८ ॥


पद्ममष्टदलं लिख्य पदं प्रतिसकर्णिकम्  
मद्ध्ये तु शिवकुम्भं स्यात् वर्द्धनीन्तस्य वामके ॥ २९ ॥


अष्टकुम्भेषु विद्येशान् परितः पूजयेत् क्रमात्  
यागपूजा प्रकारेण सर्वयागान्समर्च्चयेत् ॥ ३० ॥


लिङ्गस्थदेवमावाह्य कुम्भस्थाने तु योजयेत्  
चलासनं समभ्यर्च्य धूपदीपसमन्वितम् ॥ ३१ ॥


नैवेद्यन्दापयेत्पश्चात् उपचारसमन्वितम्  
यात्राहोमञ्च दानञ्च कृत्वा तद्विधिना ततः ॥ ३२ ॥


वाद्यघोषसमायुक्तं यागशालां प्रवेशयेत्  
स्थिरासनं समभ्यर्च्च्य प्रसन्नं पूजयेच्छिवम् ॥ ३३ ॥


अग्निकार्योक्तमार्गेण सर्वहोमं समाचरेत्  
समिदाज्य चरून्लाजान् तिलं सर्षपमेव च ॥ ३४ ॥


भृङ्गमाषाढकञ्चैव गोधूमञ्चणकन्तथा  
निष्पावं यवकञ्चैव गुलं ताम्बूलमेव च ॥ ३५ ॥


अपूपं कन्दमूलञ्च इक्षुकं पिष्टचूर्णकम्  
क्षीरं दधिमधून्येव नालिकेरफलत्रयम् ॥ ३६ ॥


अन्यांश्च होमयोग्यांश्च मन्त्रेणैव हुनेद्गुरुः  
समिधा सद्यमन्त्रेण आज्यं वामेन हूयते ॥ ३७ ॥


अघोरेण चरुं हुत्वा लाजन्तत्पुरुषेण तु  
तिवमीशानमन्त्रेण सर्षपं हृदयेन तु ॥ ३८ ॥


शिरो मन्त्रेण भृङ्गञ्च शिखया माषमेव च  

[[६९१]]  

आढकं कवचेनैव गोधूमन्नेत्रमन्त्रतः ॥ ३९ ॥


चणकञ्चास्त्रमन्त्रेण सद्यायास्त्रान्तकं पुनः  
पञ्चाक्षरेण मन्त्रेण अन्यद्रव्यांश्च होमयेत् ॥ ४० ॥


द्रव्यान्ते व्याहृतिं हुत्वा मूर्तिमन्त्रेण तत्समम्  
जयादिरभ्याधानञ्च राष्ट्रभृच्च क्रमाद्धुनेत् ॥ ४१ ॥


मृत्युञ्जयेन गायत्र्या प्रायश्चित्तन्तु होमयेत्  
बलिनैवेद्यकन्दत्वा उपचारान्समर्पयेत् ॥ ४२ ॥


सम्प्रोक्षणविधानेन अन्यकर्माणि कारयेत्  
अष्टबन्धनपाकञ्च कृत्वा रन्ध्रेषु बन्धयेत् ॥ ४३ ॥


कर्पूरञ्चन्दनेनैव लेपयेल्लिङ्गपीठिके  
विशास्वद्ध्ययनं विप्र चतुर्वेदान् शिवाङ्कितान् ॥ ४४ ॥


कुर्यादुपनिषद्रौद्रं पुराणानि परे शिवे  
नृत्तं गीतञ्च वाद्यञ्च नैवेद्यं विविधन्ददेत् ॥ ४५ ॥


एवं जागरणं रात्रौ प्रभाते विमले सति  
स्नात्वा गुरुर्विधानेन नित्यकर्मसमापयेत् ॥ ४६ ॥


यागशालां प्रविश्याथ ऋत्विग्भिः परिचारकैः  
यागपूजा प्रकारेण यागपूजां समाचरेत् ॥ ४७ ॥


आसनावरणेनैव शिवं साङ्गं प्रपूजयेत्  
गन्धं पुष्पञ्च धूपञ्च दीपन्नैवेद्यमेव च ॥ ४८ ॥


उपचाराणि सर्वाणि प्रत्येकन्तु समर्पयेत्  
अग्निं प्रज्वाल्य सम्पूज्य होमं पूर्ववदाचरेत् ॥ ४९ ॥


पश्चात् गर्भगृहं प्राप्य पुण्याहं वाचयेद्बुधः  
पञ्चगव्येन संस्नाप्य लिङ्गपीठान्तरं क्रमात् ॥ ५० ॥


अष्टमृत्तिकया चैव कषायोदकुशोदकैः  
पञ्चपल्लवबिल्वैश्च प्रत्येकमभिषेचयेत् ॥ ५१ ॥


मन्त्रन्यासं ततो न्यस्त्वा नैवेद्यमुपचारकैः  

[[६९२]]  

यागशालां पुनर्गत्वा प्रायश्चित्तं हुनेत्क्रमात् ॥ ५२ ॥


पूर्णाहुतिं हुनेत्पश्चात्सर्वकर्मसमापयेत्  
सुमुहूर्ते त्वनुप्राप्ते यात्रादानं प्रदापयेत् ॥ ५३ ॥


प्रधानकुम्भमुद्धृत्य वर्द्धनीञ्च शिरोपरि  
निधायविद्येश्वरानष्टौ क्रमेण परिचारकाः ॥ ५४ ॥


वाद्यघोषसमायुक्तं छत्रचामरसंयुतम्  
वेदध्वनिसमोपेतं स्तोत्रमङ्गलवाचकैः ॥ ५५ ॥


हर्म्यप्रदक्षिणं कृत्वा सर्वभक्तजनैस्सह  
धूपदीपं पुरा कृत्वा पुष्पलाजान् प्रसारयेत् ॥ ५६ ॥


पदात्पदान्तरं गत्वा गर्भगेहं प्रवेशयेत्  
लिङ्गे तु योजयेन्मूर्तिं वर्द्धनीं पीठके न्यसेत् ॥ ५७ ॥


अष्टविद्येश्वरान् सर्वान् तत्तत्स्थानेषु योजयेत्  
कुम्भाभिषेचनं कुर्यादुपचारसमन्वितम् ॥ ५८ ॥


आवाहनादिपूजान्तं विशेषेण समाचरेत्  
धूपदीपन्ततो दद्यात् नैवेद्यं तदनन्तरम् ॥ ५९ ॥


अष्टोत्तरशतन्यासं कुर्यात्तत्तद्विधानतः  
स्नपनं तत्र कुर्वीत अष्टोत्तरसहस्रकम् ॥ ६० ॥


अष्टोत्तरशतं वापि शान्तिहोमं समाचरेत्  
महाभिषेकङ्कृत्वा तु चन्दनेन समर्पयेत् ॥ ६१ ॥


वस्त्रं यज्ञोपवीतञ्च मालिकाभूषणं तथा  
आसनावरणञ्चैव विशेषेणैव पूजयेत् ॥ ६२ ॥


महाहविर्निवेद्याथ प्रसन्नं पूजयेच्छिवम्  
नृत्तं गीतञ्च वाद्यञ्च स्तोत्रमङ्गलवाचकैः ॥ ६३ ॥


प्रार्त्थयेत्परमेशानं क्षमस्वेत्यपि पातयेत्  
दशदानं ततो दत्वा ब्रांहणान्भोजयेत्ततः ॥ ६४ ॥


आचार्यं पूजयेत्तत्र वस्त्रहेमाङ्गुलीयकैः  

[[६९३]]  

होतृभ्यः परिचाराय यथा शक्तिश्च दक्षिणा ॥ ६५ ॥


यथा भक्तानुसारेण वित्तशाठ्यन्नकारयेत्  
सर्वान्सन्तोषयेत्पश्चात् उत्सवञ्चैव कारयेत् ॥ ६६ ॥


एकपक्षं द्विपक्षञ्च त्रिपक्षञ्चाभिषेचयेत्  
शान्तिहोमं हुनेन्नित्यम् उपचारसमन्वितम् ॥ ६७ ॥


इति कारणे प्रतिष्ठातन्त्रे क्रियापादे अष्टबन्धनविधिः पटलः  

अष्टबन्धविधिं वक्ष्ये समासेन प्रजापते  
अपक्वं पक्वमित्युक्तं द्विविधञ्चाष्टबन्धनम् ॥ १ ॥


अपक्वं पूर्वमुद्दिष्टं पक्वञ्चैवाधुना श्रुणु  
अष्टबन्धनहीने तु राजराष्ट्रस्य दोषकृत् ॥ २ ॥


तस्मात्सर्वप्रयत्नेन कारयेदष्टबन्धनम्  
विशेषपूजनं कृत्वा गन्धाद्यैस्तत्र देशिकः ॥ ३ ॥


तत्पूर्वे स्थण्डिलं कृत्वा निर्माल्यैरक्तशालिभिः  
तदर्द्धैस्तण्डुलैर्भूष्य तदर्द्धैश्च तिलैरपि ॥ ४ ॥


लाजपुष्पैः परिस्तीर्य विधिवद्देशिकोत्तमः  
नवशक्तिं यजेत्तत्र पुण्याहं वाचयेत्ततः ॥ ५ ॥


कुम्भन्तु पूर्ववत् ग्राह्य तन्तुनाचित्रयेत्ततः  
वर्द्धनीं सङ्ग्रहेत्तत्र शिवतोयेन पूरयेत् ॥ ६ ॥


अष्टविद्येशकुम्भांश्च साधयेत् पूर्ववत्ततः  
लिङ्गाद्देवं समावाह्य कुम्भमद्ध्ये तु विन्न्यसेत् ॥ ७ ॥


वर्द्धनीं मद्ध्यमे न्यस्य पीठाच्छक्तिं समावहेत्  
रत्नानि विन्यसेत्तत्र कूर्चवस्त्रपिधानकान् ॥ ८ ॥


पूजयेदस्त्रमन्त्रेण पूर्ववल्लक्षणान्वितम्  
पूर्वादीशानपर्यन्तमष्टविद्येश्वरान्न्यसेत् ॥ ९ ॥


लिङ्गमुद्रां प्रदर्श्याथ पद्ममुद्रां प्रदर्शयेत्  

[[६९४]]  

तस्याग्रे स्थण्डिलं कृत्वा साष्टपत्रं सकर्णिकम् ॥ १० ॥


तस्योर्ध्वे विन्यसेत्कुम्भं क्रमेणैव तु बुद्धिमान्  
पूजयेदन्धपुष्पाद्यैर्लिङ्गशुद्धिन्तु कारयेत् ॥ ११ ॥


चन्दनैर्लेपनं कृत्वा लिङ्गपीठं विशेषतः  
पुष्पमालाभिरावृत्य पटेनाच्छादयेत्ततः ॥ १२ ॥


देवदेवं नमस्कृत्य पश्चात् बन्धनमाचरेत्  
त्रिविधं बन्धनं विद्धि समासेनोच्यतेऽधुना ॥ १३ ॥


अष्टबन्धं त्रिबन्धञ्च द्विबन्धञ्च प्रजापते  
द्रव्याणि चाष्टबन्धस्य क्रमाद्वक्ष्ये विशेषतः ॥ १४ ॥


तैलन्तु प्रथमं विद्धि द्वितीयं गौलमुच्यते  
तृतीयं गैरिकं विद्याच्चतुर्त्थं गुग्गुलुं न्यसेत् ॥ १५ ॥


पञ्चमं सिकतां विद्धि षष्ठं स्यात्स्निग्धमुच्यते  
सप्तमं स्यात्सर्ज्जरसं लाक्षा चैवाष्टमं स्मृतम् ॥ १६ ॥


स्थ ------ भूतपद्मर्षिपर्वताः  
क्रमात्तैलादिभागानि पाकञ्चिक्कणवद्भवेत् ॥ १७ ॥


पक्वाष्टबन्धनं ह्येवमाद्यबन्धनमुच्यते  
त्रिबन्धमाद्यमित्युत्तं गुग्गुलुं स्निग्धसंयुतम् ॥ १८ ॥


नवनीतेन संयोज्यं बन्धनञ्चाद्यसञ्ज्ञकम्  
द्विबन्धमिति विख्यातं प्रयोगमधुना श्रुणु ॥ १९ ॥


पक्वाष्टबन्धनं कुर्यात् मानुषस्य प्रजापते ॥ २० ॥


अर्षस्य दैविकस्यैव गाणवस्य तथैव च  
मृदुपाकेन कर्तव्यं स्वयमुद्भूतलिङ्गके ॥ २१ ॥


आर्द्रबन्धनकं कुर्यादाचार्यस्सम्यगेव तु  
द्रव्येषु तैलं सर्पिर्वा संयोज्य पाचयेत्क्रमात् ॥ २२ ॥


अतिपक्वे प्रजानाशमपक्वे द्रव्यनाशनम्  
पक्वं वै पाचयित्वाथ बन्धयेल्लिङ्गपीठयोः ॥ २३ ॥



[[६९५]]  

लिङ्गपीठद्वयोर्मद्ध्ये बन्धद्रव्याणि पूरयेत्  
अस्त्रादीनि परित्यज्य शुद्धिं कृत्वा प्रपूजयेत् ॥ २४ ॥


कुम्भाद्बीजं समुद्धृत्य लिङ्गमद्ध्ये निवेशयेत्  
वर्द्धन्या बीजमादाय पीठमध्ये निवेशयेत् ॥ २५ ॥


विद्येशबीजमादाय दलेष्वष्टसु योजयेत्  
विशेषपूजनं कृत्वा पश्चात्स्नपनमारभेत् ॥ २६ ॥


प्रभूतहविषन्दत्वा ताम्बूलन्तु निवेदयेत्  
आचार्यं पूजयेत्तत्र वस्त्रहेमाङ्गुलीयकैः ॥ २७ ॥


अष्टबन्धविधिः प्रोक्तः सम्प्रोक्षणविधिं श्रुणु ॥ २८ ॥


इति अष्टबन्धनविधिपटलः षट्त्रिंशदुत्तरशततमः  
