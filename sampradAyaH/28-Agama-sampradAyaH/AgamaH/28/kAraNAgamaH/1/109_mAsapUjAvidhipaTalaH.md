+++
title = "१०९ मासपूजाविधिपटलः"

+++
मासपूजाविधिपटलप्रारम्भः  
अथ वक्ष्ये विशेषेण मासपूजा विधिक्रमम्  
पुष्यमासादि संयुक्तं मार्गशीर्षकमन्तकम् ॥ १ ॥


पुष्यमासे तु पुष्यान्तं माघमासे मखान्तकम्  
उत्तरान्तन्तु फल्गुन्याञ्चित्रकञ्चैत्रमासके ॥ २ ॥


विशाखान्तं हि वैशाखे ज्येष्ठके मूलभान्तकम्  
आषाढोत्तराषाढान्तं श्रावणे वैष्णवान्तकम् ॥ ३ ॥


पूर्वाषाढं हि तन्मासे चाश्वयुङ्मासिचाश्वनी  
कृत्तिकान्तं हि कार्तिक्याम् आर्द्रान्तं मार्गशीर्षके ॥ ४ ॥


आर्द्रान्तं सर्वमासे वा कर्तुर्जन्मदिनेऽपि वा  
एकमासे द्विऋक्षे तु अन्त्यर्क्षे व्रतमाचरेत् ॥ ५ ॥


चन्दनादिषु गन्धेषु पुष्यमासे हि पूजयेत्  
घृतकं बलमाघस्य फल्गुन्यां पुष्पपूजनम् ॥ ६ ॥


सुमानि चैत्रमासस्य वैशाखस्यात्र पूजनम्  

[[६१७]]  

ज्येष्ठमासे तु पूजायां परिपक्वफलानि च ॥ ७ ॥


आषाढे तु पवित्रं स्याच्छ्रावणे तिलपूजनम्  
पूर्वाषाढे तिलासञ्च आश्वमासे घृतानि वै ॥ ८ ॥


कृत्तिकामासिदीपञ्च मार्गशीर्षे तु कुङ्कुमम्  
पुष्पमालादि सर्वाणि पूजयेत्तु विशेषतः ॥ ९ ॥


सर्वपापहरञ्चैव सर्वशान्तिकरं शुभम्  
सर्वशत्रुक्षयकरं सर्वयज्ञफलप्रदम् ॥ १० ॥


सर्वव्याधिप्रशमनं सर्वधी कीर्तिवर्द्धनम्  
आयुः श्रीः कीर्तिविजयं मासपूजा फलं त्विदम् ॥ ११ ॥


इति मासपूजाविधिपटलदशोत्तरशततमः  
