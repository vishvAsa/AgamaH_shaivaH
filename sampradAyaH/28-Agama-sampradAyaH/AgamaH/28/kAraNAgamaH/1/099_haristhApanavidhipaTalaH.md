+++
title = "०९९ हरिस्थापनविधिपटलः"

+++
हरिस्थापनविधिपटलप्रारम्भः  
हरिस्थापनमहं वक्ष्ये सर्वरोगनिवृत्तिकम्  
क्षेमदञ्जयदं पुण्यं सर्वलोकसुखावहम् ॥ १ ॥


पादौ सुस्थितमेवन्तु सर्वलक्षणसंयुतम्  
किरीटमकुटोपेतं शङ्खचक्रधरान्वितम् ॥ २ ॥



[[५७९]]  

दक्षिणे चोत्तरे चक्रं वामे शङ्खसमन्वितम्  
अभयन्दक्षिणं हस्तं वामं कटकहस्तकम् ॥ ३ ॥


स्ननसूत्रसमं कुर्यादुभयाग्रं विशेषतः  
कटकास्ततलञ्चैव कटिसूत्रसमं भवेत् ॥ ४ ॥


पिप्पलीमूलदौपेतं कटकेन समायुतम्  
परहस्तं विशेषेण तद्वयं परिकीर्तितम् ॥ ५ ॥


प्रतिमाणां विशेषेण मथा --- श्रृताः  
ग्रामस्य वारुणे भागे समं कुर्याद्विशेषतः ॥ ६ ॥


अथवा वायुदिग्भागे गरुडालयमुत्तमम्  
प्रतिष्ठादिवसात्पूर्वे नवाहे सप्तमेव वा ॥ ७ ॥


अङ्कुराण्यर्पयेद्धीमान् शास्त्रमार्गेण कर्मणा  
रत्नन्न्यासं विशेषेण कुर्यान्नयनमोक्षणम् ॥ ८ ॥


विकाराङ्घ्रि समायुक्तं मण्टपन्धर्महस्तकम्  
एकरात्रं द्विरात्रं वा त्रिरात्रं वा जलोषितम् ॥ ९ ॥


जलन्नीत्वा तु बिम्बेन शिबिकोपरिविन्न्यसेत्  
तन्मण्टपस्य मद्ध्ये तु वेदिं कुर्यात् सलक्षणाम् ॥ १० ॥


तस्यामद्ध्ये विशेषेण स्थण्डिलं हस्तमात्रतः  
तन्मद्ध्ये नलिनं लिख्य साष्टपत्रं सकर्णिकम् ॥ ११ ॥


अण्डजं मुण्डजन्तल्पं रोमजञ्चर्मजन्तथा  
वामजं शयनं कल्प्य कल्पन्तु शयनस्य तु ॥ १२ ॥


शयने शाययेद्धीमान् प्राक् शिरश्चोर्द्ध्ववक्त्रकम्  
सूत्रोदकस्य कुम्भे तु पूर्वाशादिषु विन्न्यसेत् ॥ १३ ॥


सङ्कर्षणश्च प्रद्युम्ना वासुदेवो निरुद्धकः  
रामश्चैवाच्युतश्चैव नारसिंहोत्थवामनः ॥ १४ ॥


क्रमेणैतानि सर्वाणि अष्टकुम्भानि विन्न्यसेत्  
देवस्यैव शिरोभागे प्रधानां कुम्भकं न्न्यसेत् ॥ १५ ॥



[[५८०]]  

तत्तत् बीजं न्यसेत्कुम्भे द्ध्यानपूर्वं विशेषतः  
पाञ्चरात्रप्रकारेण प्रतिष्ठां सम्यगाचरेत् ॥ १६ ॥


कुम्भानुद्धृत्य सर्वांश्च सर्वालङ्कारसंयुतान्  
मूर्त्तिकुम्भविशेषेण अभिषेकं समाचरेत् ॥ १७ ॥


इन्द्राशादिषु पीठे तु अभिषेकं समाचरेत्  
परिवारादि संयुक्तं स्थापयित्वा विशेषतः ॥ १८ ॥


सङ्कर्षणादि मूर्त्तीनां पूर्वादिषु च विन्न्यसेत्  
अथवान्न्यप्रकारेण परिवारविहीनकम् ॥ १९ ॥


मयासं क्षेपतः प्रोक्तं विशेषं पाञ्चरात्रवत्  
पाञ्चरात्रक्रमेणैव होमादिन्यासमाचरेत् ॥ २० ॥


इहैव धनवान्श्रीमान् सोन्ते विष्णुमवाप्नुयात् ॥ २१ ॥


इति हरिस्थापनविधिपटल एकोनशततमः  
