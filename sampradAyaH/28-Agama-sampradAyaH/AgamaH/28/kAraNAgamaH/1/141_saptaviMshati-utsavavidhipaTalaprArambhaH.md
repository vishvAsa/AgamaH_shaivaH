+++
title = "१४१ सप्तविंशति-उत्सवविधिपटलप्रारम्भः"

+++
अतः परं प्रवक्ष्यामि सप्तविंशति उत्सवम्    
उत्तमं मद्ध्यमञ्चैव अधमञ्च त्रिधा भवेत् ॥ १ ॥



[[७४६]]  

उत्तमन्नवकेकुर्वै मद्ध्यमं पञ्चकेतुकम्  
त्रयकेत्वधमं ब्रह्मन् उत्सवे तु त्रिधामतः ॥ २ ॥


अथोत्सवक्रियास्सर्वाः कत्थ्यन्ते क्रमशोऽधुना  
विघ्नेश्वरस्य पूजाञ्च मूलदेवस्य पूजनम् ॥ ३ ॥


वास्तुशान्तिन्ततः कृत्वा मृत्सङ्ग्रहमतः परम्  
द्ध्वजारोहणपूर्वेद्युः द्ध्वजाङ्कुरन्तु कारयेत् ॥ ४ ॥


वृषाधिवासनं पश्चात् दण्डस्थापनकन्ततः  
अपरेद्युर्दिने प्रान्तः वृषयागं समाप्य च ॥ ५ ॥


पटं प्रदक्षिणी कृत्य पटं सूत्रे निबन्धयेत्  
वृषकुम्भन्तु संयोज्य मद्ध्याह्ने द्ध्वजमारभेत् ॥ ६ ॥


आरोहतीर्त्थन्तत्काले स्नानकर्मसमाचरेत्  
सर्वेषु यागपूर्वेषु यागाङ्कुरन्तु कारयेत् ॥ ७ ॥


यागपूजान्ततः कृत्वा होमकर्मसमाचरेत्  
ततस्सूत्राधिवासञ्च सूत्रधामप्रदक्षिणम् ॥ ८ ॥


इन्दुशेखरमूत्तर्यादि ततः कौतुकबन्धनम्  
ततो देवं समुद्धृत्य वाद्यगीतसमन्वितम् ॥ ९ ॥


द्ध्वजस्थानन्तु सम्प्राप्य भेरीताडनकन्ततः  
अस्त्रराजन्तु सम्पूज्य देवतावाहनन्नयेत् ॥ १० ॥


आशीर्वादन्ततः कृत्वा ब्रह्मघोषसमन्वितम्  
अस्त्रेण वाद्य घोषेण सार्द्धं ग्रामप्रदक्षिणम् ॥ ११ ॥


सन्धिदेवान् समावाह्य बलिन्तत्र प्रदापयेत्  
द्वादशं गणयागन्तु पञ्चाहमस्त्र इष्टिकम् ॥ १२ ॥


शिवयागो नवाहं स्यात् यागत्रयमिहोच्यते  
आरोहाद्दिनमारभ्य त्रिदशप्रातरान्तकम् ॥ १३ ॥


गणयागमिति प्रोक्तम् अस्त्रयागमतः परम्  
तद्रात्र्याश्च समारभ्य प्रातरष्टदशाहकम् ॥ १४ ॥



[[७४७]]  

अस्त्रयागमिति प्रोक्तं महायागमतः परम्  
तद्रात्र्याश्च समारभ्य सप्तविंशद्दिनान्तकम् ॥ १५ ॥


महायागदिनं प्रोक्तं दिनसङ्ख्या प्रकीर्तिताः  
यागदीक्षां गणेशस्य नीराजनमतः परम् ॥ १६ ॥


स्कन्दयागं ततो दद्यात् भक्तयागं तदन्तके  
यागकुम्भान्गणेशस्य अभिषेकं समाचरेत् ॥ १७ ॥


अस्त्रयागं ततः कल्प्य चन्द्रशेखरवीक्षणम्  
अस्त्रदेवे विशेषेण अस्त्रकुम्भाभिषेचयेत् ॥ १८ ॥


अष्टादश दिने रात्रौ द्ध्वजानष्टौ समाचरेत्  
महायागे विशेषेण तीर्त्थाङ्कुरं तु कारयेत् ॥ १९ ॥


यागार्च्चनं ततः कृत्वा वह्निकार्यमतः परम्  
सोमास्कन्दादिदेवानां ततः कौतुकबन्धनम् ॥ २० ॥


चूर्णोत्सवं महातीर्त्थं पूर्णाहुतिमनन्तरम्  
यागकुम्भाभिषेकञ्च अवरोहान्ततः परम् ॥ २१ ॥


लोकपालविसर्गञ्च मौनोत्सवन्तदन्तके  
शक्त्युत्सवन्ततः कुर्यात् उडुपारोहणन्ततः ॥ २२ ॥


चण्डयागन्ततः पश्चात् दक्षिणादानमन्तके  
एकोनषष्टिकं कर्मक्रियास्सर्वास्समाचरेत् ॥ २३ ॥


इति महोत्सवपटल एकचत्वारिंशदुत्तरशततमः  
