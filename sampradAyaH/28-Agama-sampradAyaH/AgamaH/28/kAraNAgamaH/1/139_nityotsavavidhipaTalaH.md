+++
title = "१३९ नित्योत्सवविधिपटलः"

+++
नित्योत्सवविधिपटलप्रारम्भः  
अथ वक्ष्ये विशेषेण नित्योत्सवविधिक्रमम्  
सर्वशान्तिकरं पुण्यं सर्वलोकहितावहम् ॥ १ ॥


नित्योत्सवाय बिम्बन्तु कारयेल्लक्षणान्वितम्  
सौवर्णमुत्तमं प्रोक्तम्मद्ध्यमं रजतं भवेत् ॥ २ ॥


अधमन्ताम्रमित्युक्तं कल्पयेत्कल्पवित्तमः  
द्वारषोडशया कृत्वा पक्षांशमधमं भवेत् ॥ ३ ॥


मद्ध्यमन्तु द्वयं सार्द्धं गुणांशञ्चोत्तमं भवेत्  
लिङ्गनाहविकारांशादग्न्यंशमधमं भवेत् ॥ ४ ॥


वेदांशमधमं ज्ञेयं भूतांशं चोत्तमं भवेत्  
धातुरन्धक--र्द्राख्याश्च्राङ्गुलाश्चाधमादयः ॥ ५ ॥


दशतालोत्तमेनैव एभिर्मानैश्च कारयेत्  
चतुर्भुजं त्रिणेत्रञ्च शिखाकोटि समुज्वलम् ॥ ६ ॥


सर्वलक्षणवृत्तं वा मेखलात्रय संयुतम्  
अग्निमात्रसुविस्तारन्तन्मानं बिलमुच्यते ॥ ७ ॥


पश्चिमे दक्षिणे वापि योनिरश्वत्थ पत्रवत्  
कुण्डेन्दुस्थापयेदग्निमविच्छिन्नन्तु कारयेत् ॥ ८ ॥



[[७१७]]  

यावन्मूलोपचारन्तु तावदग्निं सुपूजयेत्  
त्रिकालं वैककालं वा द्विकालं वा यजेत् गुरुः ॥ ९ ॥


मार्ज्जनं प्रोक्षणन्तत्र गोमयेनैव लेपयेत्  
अघोरेणैव मन्त्रेण शोधयेत्तु विशेषतः ॥ १० ॥


गन्धैः पुष्पैश्च धूपैश्च दीपैरर्घ्यैश्च पूजयेत्  
परिस्तरेद्ध्मदर्भाभिः परिषेकमथाचरेत् ॥ ११ ॥


आज्यसंस्करणान्तन्तु पश्चादाघारमेव तु  
प्रवेशने बहुत्वात्तु पश्चादिध्माहुतिर्भवेत् ॥ १२ ॥


चरून् हुत्वा तदन्ते तु व्याहृतिञ्चैव हूयते  
ब्रह्माङ्गानि ततो हुत्वा स्विष्टान्तं हि च कारयेत् ॥ १३ ॥


प्रणीताधारसमिधा ब्रह्मकूर्च्चे विनाचरेत्  
प्रतिपक्षं कुर्याद्धीमान्स्थालीपाकन्तदात्मिकम् ॥ १४ ॥


समिदाज्य चरूंश्चैव अष्टाविंशतिसङ्ख्यया  
होमयेत्तु विशेषेण स्थानभागं समाचरेत् ॥ १५ ॥


एकभागं निवेद्यं स्यात् भागैकेन हुतं भवेत्  
शेषभागन्तु शल्यर्त्थं शेषमाचार्यभोजनम् ॥ १६ ॥


आवाहनन्ततो देवं वामदेवेन स्थापनम्  
अघोरेण तु सान्निद्ध्यं पुरुषेण तु पूजयेत् ॥ १७ ॥


दर्शयेदस्त्रमुद्राञ्च नमस्काराख्यकान्तथा  
तदग्रे प्राशमानाय पूजयेदिन्दुशेखरम् ॥ १८ ॥


परिचारौ समाहूय सोष्णीषञ्चोत्तरीयकम्  
सर्वलक्षणसम्पन्नौ सर्वाभरणभूषितौ ॥ १९ ॥


पवित्रपाणिनौ सर्वगन्धमाल्यैरलङ्कृतौ  
तले मूर्ध्निन्यसेल्लिङ्गं प्रतिमाञ्च विशेषतः ॥ २० ॥


वितानं छत्र संयुक्तं पिञ्छचामरसंयुतम्  
सर्वातोद्य समायुक्तं गीतनृत्तसमाकुलम् ॥ २१ ॥



[[७१८]]  

नानादीपसमायुक्तं नानाभक्तजनैर्युतम्  
पूर्वाह्णे ब्रह्मणः प्रीतिर्मद्ध्यान्हे शिवमूर्त्तिनाम् ॥ २२ ॥


विष्णोः प्रीतिकरं रात्रौ त्रिः कृत्वा तु प्रदक्षिणम्  
तयोरौद्रन्तु पुरतस्तदन्ते शान्तमेव च ॥ २३ ॥


प्रथमं प्रदक्षिणं कुर्यान्मङ्गणीतालसंयुतम्  
परिवाराणां द्वितीये तु प्रदक्षिणमथाचरेत् ॥ २४ ॥


वृषस्य वृषतालन्तु आग्ने मद्धावणन्तथा  
मातॄणां भृङ्गितालं वै विघ्नेशस्य तु ढक्करी ॥ २५ ॥


षण्मुखस्योद्धट्टनं गीतञ्ज्येष्ठायां बलितालकम्  
तटाप्रहायुदुर्गायामीशाने स्याद्धटं भवेत् ॥ २६ ॥


गोपुरे वाद्यनिश्शब्दं शङ्खघोषसमन्वितम्  
ततः पुरस्थितं पीठं त्रिष्कृत्वा तु प्रदक्षिणम् ॥ २७ ॥


शबरी बलिपीठस्य प्रविश्याभ्यन्तरन्ततः  
इन्द्रस्य समतालन्तु आग्नेवद्धारणं भवेत् ॥ २८ ॥


यमस्य भृङ्गिणी तालन्निर्ऋतेर्मल्लतालकम्  
वारुणे नवतालन्तु वायव्यां पुन्नितालकम् ॥ २९ ॥


सोमस्य कोटकं प्रोक्तमैशान्न्याण्णङ्किरीन्तथा  
त्रीणि प्रदक्षिणं कृत्वा प्रविशेदालयं प्रति ॥ ३० ॥


प्रमादात्पतितं यत्तु अघोरेण शतं हुनेत्  
नवलिङ्गं प्रकर्तव्यं पूर्वोक्तविधिना सह ॥ ३१ ॥


प्रदक्षिणन्ततः कृत्वा प्रविशेदालयं प्रति  
द्वारदेशं समानीय पादप्रक्षालनं कुरु ॥ ३२ ॥


पादुकं वृषदैवत्यं पूजयेत् वृषमन्त्रतः  
पाद्यादीनां समभ्यर्च्च्य लिङ्गञ्च प्रतिमान्ततः ॥ ३३ ॥


प्रविशेदालयं पश्चात् विन्यसेत्पूर्वदेशिके  
लिङ्गे देवं समादाय मूलबिम्बे तु विन्यसेत् ॥ ३४ ॥



[[७१९]]  

ततोपहारं चण्डाय चण्डमन्त्रेण दापयेत्  
एवं शान्तिसमाख्यातं शैविकञ्च विधिं श्रुणु ॥ ३५ ॥


केवलं चास्त्रराजानं लिङ्गस्थं पूजयेत् रुरुः  
पूर्वोक्तविधिनानेन कुर्यान्नित्योत्सवन्ततः ॥ ३६ ॥


एतत् शैविकमित्युक्तं लोकशान्तिमतः परम्  
वर्षे शैवमहापाते स्थानकं वाद्यमाचरेत् ॥ ३७ ॥


लिङ्गप्रदक्षिणं कुर्यान्नित्योत्सवविशेषतः  
पाशुपतेन चास्त्रेण घृतेनाष्टशतं हुनेत् ॥ ३८ ॥


तदन्ते सौख्यकं कुर्यात् गीतवाद्य समाकुलम्  
बलिवाद्यन्ततः कृत्वा भूतानागाश्च राक्षसाः ॥ ३९ ॥


ग्रामबाह्यन्ततो गत्वा धनधान्यसमृद्धिदम् ॥ ४० ॥


इति नित्योत्सवविधिपटलश्चत्वारिंशदुत्तरशततमः  
