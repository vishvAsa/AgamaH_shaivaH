+++
title = "०२८ मुद्रालक्षणपटलः"

+++
मुद्रालक्षणपटलप्रारम्भः  
अथ वक्ष्ये विशेषेण मुद्राणां लक्षणं परम्  
मदं करोति देवानां द्रावयत्यसुरांस्तथा ॥ १ ॥



मोदनाद्रावणाच्चैव मुद्रेयं सम्प्रकीर्तिता  
लिङ्गमुद्रा नमस्कारा तालाख्या शङ्खमुद्रिका ॥ २ ॥


सुरभी मुकुली चैव वाराही चैव निष्ठुरा  
बीजाख्या पञ्च वक्त्री च द्रव्यमुद्राशिखाख्यका ॥ ३ ॥


संहारमुद्रिका चैव सादाख्या चैव मुद्रिका  
आसनी च महेशाख्या वज्राख्या शक्तिमुद्रिका ॥ ४ ॥


दण्डमुद्रा तथा खट्गा पाशमुद्राङ्कुशाख्यका  
गदामुद्रा च शूलाख्या पद्ममुद्रा तथैव च ॥ ५ ॥


चक्रमुद्रा तथा टङ्का महामुद्रा तथैव च  
घण्टामुद्रास्त्रमुद्रा च शरमुद्राधनुस्तथा ॥ ६ ॥


मुद्राणामुच्यते चैव द्वात्रिंशल्लक्षणं परम्  
अङ्गुष्ठञ्चोद्ध् र्वगम्मुष्टिं कृत्वा वामेन वेष्टयेत् ॥ ७ ॥


लिङ्गमुद्रा तु विख्याता प्रच्छन्नेति प्रदर्शयेत्  
मणिबन्धौ तु संयोज्य चाङ्गुल्यश्चोद्ध् र्वगाः क्रमात् ॥ ८ ॥


सन्निवेश्य हृदिस्थाने नमस्कारेति चोच्यते  
हस्ताभ्यान्तडयेत्तालमुद्रां कुर्यात्तु शोथने ॥ ९ ॥


तर्जनीमूलपर्वस्थावगुष्ठावञ्जली कृतौ ।  
एषा हि शङ्खमुद्रा स्यात्स्नानकाले प्रदर्शयेत् ॥ १० ॥


मणिबन्धन्ततः कृत्वा चाङ्गुष्ठौ तलमद्ध्यगौ  
तर्जनी मद्ध्यमे लग्नौ कनिष्ठाभ्यामनामिके ॥ ११ ॥


मुद्रे यं सुरभिख्याता द्रव्यशुद्ध्यर्त्थकारिणी  
संयोज्यं तेन हस्ते तु चान्तरे सुषिरन्तयोः ॥ १२ ॥


बिसिनी मुकुला कारा स्नानान्ते तु प्रदर्शयेत्  
कृत्वा करतलेङ्गुष्ठौ श्लिष्टोद्ध् वाशेषतः क्रमात् ॥ १३ ॥


कृते च वराहनीख्याता कुर्यादावाहने तथा  
मुष्टिं कृत्वा तु हस्तौ च करपृष्ठौ च योजयेत् ॥ १४ ॥



कनिष्ठौ प्रसृतौ दीर्घौ निष्ठुरौ सन्निरोधने  
अङ्गुष्ठौ प्रक्षिपेन्मद्ध्ये कनिष्ठौ प्रसृतौ युतौ ॥ १५ ॥


बीजमुद्रे यमाख्याता दर्शयेच्छक्तिकल्पने  
द्वौ हस्ततलिको योज्य मद्ध्याङ्गुल्यग्रसंयुतौ ॥ १६ ॥


तर्जन्न्यानामिकौ योज्या चाङ्गुष्ठाभ्यां कनिष्ठके  
इयं पञ्चमुखीख्याता दर्शयेद्वक्त्रकर्मणि ॥ १७ ॥


कराभ्यामञ्जलिं कृत्वा सवक्त्रो स्यादनामिके  
तयोरग्रौ तु संलग्नौ शेषाश्च प्रसृतास्तथा ॥ १८ ॥


द्रव्यमुद्राभवेदेषा द्रव्याभावे प्रदर्शयेत्  
उत्तानौ तु करौ कृत्वा वेणीबन्धन्तु कारयेत् ॥ १९ ॥


प्रसार्यमद्ध्यमे ज्ञेयौ शिखाख्यस्थापने तथा  
वामाङ्गुलयःप्रसृता चाङ्गुष्ठद्वयसंस्थितम् ॥ २० ॥


दक्षिणे मुष्टिबन्धस्थमङ्गुष्ठञ्चोद्ध् र्वसंस्थितम्  
तन्मुष्टिमूद्ध् र्वकं कृत्वा सामुद्रासंहृतावरा ॥ २१ ॥


उत्तानौ तु करौ कृत्वा वेणिबन्धन्तु कारयेत्  
तर्जन्यौ च कनिष्ठौ च प्रसृतौ संयुतौ तथा ॥ २२ ॥


मुद्रासदाशिवाख्याता वाहनान्ते प्रदर्शयेत् ।  
उत्तानौ तु करौ कृत्वा वेणिबन्धं तथा कुरु ॥ २३ ॥


प्रसार्य मद्ध्यमाङ्गुष्ठौ तर्जन्याङ्गुष्ठसंयुतौ  
निधायाङ्गुष्ठशिरसा तर्जन्यग्रे विशेषतः ॥ २४ ॥


अनामिकाग्रौ संलग्नौ वक्रेणैव समायुतौ  
कनिष्ठौ चोद्धृतौ युक्तौ मद्ध्यमन्तु तथा भवेत् ॥ २५ ॥


आसनाख्या तथा कुर्यात् सिंहासनं प्रकल्पयेत्  
उत्तानौ तु करौ कृत्वा वेणिबन्धन्ततः कुरु ॥ २६ ॥


प्रसार्य मद्ध्यमाङ्गुष्ठौ कनिष्ठौ च समायुतौ  
महेशाख्या तु सामुद्रा प्रतिष्ठान्ते प्रदर्शयेत् ॥ २७ ॥



उत्तानौ तु करौ कृत्वा कनिष्ठाङ्गुष्ठसंयुतम्  
तर्जन्यनामिका मद्ध्या प्रसृता च तथा भवेत् ॥ २८ ॥


सव्योपरिस्थिताया च वज्रमुद्रा प्रकीर्तिता  
उत्तानौ तु करौ कृत्वा चाङ्गुष्ठौ तलमद्ध्यगौ ॥ २९ ॥


शेषाः परस्परं प्रोक्ष्य तर्जनी प्रसृतौ युतौ  
शक्तिमुद्रेति विख्याता मुष्टिं कृत्वा तु दक्षिणम् ॥ ३० ॥


तर्जनी प्रसृतौ दीर्घौ दण्डेयं परिकीर्तिता  
पताकादक्षिणं कृत्वा बाह्योच्छचलनन्तथा ॥ ३१ ॥


खट्गमुद्रेति विख्याता पूजादौ तु प्रदर्शयेत्  
उत्तानौ तु करौ कृत्वा मुष्टिं बद्ध् वा विशेषतः ॥ ३२ ॥


प्रसार्य चाङ्गुष्ठतर्जन्यावधश्चोद्ध् र्वं प्रयोजयेत्  
उत्तराङ्गुष्ठतर्जन्न्यामुत्तराङ्गुष्ठयोगतः ॥ ३३ ॥


पाशमुद्रा भवेदेषा पाशच्छेदनहेतुका  
उत्तानौ तु करौ कृत्वा कुञ्चितावामतर्जनी ॥ ३४ ॥


प्रसार्य तर्जनी सव्यान्यस्त्वामुष्टियथाङ्कुशा  
उत्तानौ तु करौ कृत्वा मद्ध्यमौ प्रसृतौ युतौ ॥ ३५ ॥


अन्यावक्रास्समायुक्ता गदाख्येयं प्रकीर्तिता  
द्विहस्ताङ्गुलयश्चोद्ध् र्वमद्ध्यतर्जन्यनामिकाः ॥ ३६ ॥


कनिष्ठाङ्गुष्ठकालग्नौ मुद्रेयं शूलसञ्ज्ञका  
उत्तानौ तु करौ कृत्वा वेणिबन्धन्तु कारयेत् ॥ ३७ ॥


मद्ध्यमे कुञ्चिताङ्गुष्ठौ शेषाः प्रविरलास्तथा  
पद्ममुद्राभवेदेषा तलोपरितलन्न्यसेत् ॥ ३८ ॥


कनिष्ठाङ्गुष्ठसुव्यक्तौ चक्रमुद्रा प्रकीर्तिता  
उत्तानौ तु करौ कृत्वा मणिबन्धन्तु कारयेत् ॥ ३९ ॥


प्रसार्य मद्ध्यमा युक्तौ तर्जनी कुञ्चितावुभौ  
टङ्कमुद्रा भवेदेषा सर्वशत्रुविनाशिनी ॥ ४० ॥



हस्ताभ्यां संस्पृशेद्धीमान् कादिपादान्तकं यथा  
एषामुद्रामहामुद्रा करसंस्कारकर्मणि ॥ ४१ ॥


उत्तानौ तु करौ कृत्वा वेणिबन्धन्तु कारयेत्  
प्रसार्य मद्ध्यमौ द्वौ तु शेषामुष्टिस्तु कुण्डलौ ॥ ४२ ॥


घण्टामुद्राभवेदेषा भूतपैशाच नाशिनी  
उत्तानौ तु करौ कृत्वा हस्तयोस्तत्परस्परम् ॥ ४३ ॥


अङ्गुष्ठतर्जनीभ्यान्तु स्फोटनञ्चास्त्रमुद्रिका  
उत्तानौ तु करौ कृत्वा सव्यमूद्ध् र्वे तु दक्षिणम् ॥ ४४ ॥


प्रसार्य मद्ध्यमौ द्वौ च त्वधश्वोद्ध् र्वं विचक्षणः  
शरमुद्रा भवेदेषा सर्वायुधजिता भवेत् ॥ ४५ ॥


उत्तानौ तु करौ कृत्वा मुष्टिबन्धद्विहस्तयोः  
दक्षिणं कर्णमूले वा कर्षयेद्वामहस्तकम् ॥ ४६ ॥


धनुर्मुद्रा भवेदेषा सर्वशत्रुविनाशिनी ॥ ४७ ॥


इति मुद्रालक्षणपटल अष्टाविंशतिः


