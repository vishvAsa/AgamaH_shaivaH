+++
title = "०२२ अग्निकार्यविधिपटलः"

+++
अग्निकार्यविधिपटलप्रारम्भः  
अग्निकार्यविधिं वक्ष्ये सर्वलोकहिताय च  
कुण्डं वा स्थण्डिलं वापि अग्निरायतनं द्विधा ॥ १ ॥


चतुरश्रा कृतिं विप्र सर्वकामार्त्थसाधनम्  
प्रजावृद्धिकरं योनौ चार्द्धचन्द्रेरिपुक्षयम् ॥ २ ॥


गुणाश्रे शान्तिदं प्रोक्तं पर्जन्यार्द्धन्तु वर्तुले

पञ्चाश्रे रोगनाशार्त्थञ्जयार्थञ्चैव पद्मके ॥ ३ ॥


वस्वश्रे पुष्टिदं प्रोक्तं सप्ताश्रे सस्य वर्द्धनम्  
कुण्डानाञ्च फलं ह्येवं स्थण्डिलञ्चाधुनोच्यते ॥ ४ ॥


गोमयालेपितां भूमिमभिसम्मृज्य वै हृदा  
निकुड्योत्तरमादाय प्रोक्ष्यसौम्ये विवर्जयेत् ॥ ५ ॥


शुद्धदेशोद्ध् र्वसिकतैरनाद्यैरस्तविस्तृतम्  
अङ्गुलत्रयमानोच्चं समन्निम्नोन्नतं तथा ॥ ६ ॥


प्रागग्रास्तिस्ररेखास्तु तद्वत्सौम्याग्ररेखया  
ब्रह्मावैवस्वतस्सोमो मद्ध्ये दक्षिणवामयोः ॥ ७ ॥


तिसृृणां प्रागग्राणामधिदेवाः प्रकीर्तताः  
रुद्रोविष्णुश्च शक्रश्च मद्ध्ये पश्चिमपूर्वयोः ॥ ८ ॥


तिसृृणामुदगग्राणामधिदेवाः प्रकीर्तिताः  
कुण्डञ्चेत् शोधनञ्चैव क्षालनं शोषणन्तथा ॥ ९ ॥


पावनं प्रोक्षणञ्चैव सद्यादि ब्रह्मपञ्चकैः ।  
सूर्यकान्तोद्भवं श्रेष्ठं काष्ठजं मद्ध्यमं भवेत् ॥ १० ॥


श्रोत्रियागारजं वह्निः कन्न्यसञ्चेति कीर्तितम्  
शरावेताम्रपात्रे वा पावकन्तु समानयेत् ॥ ११ ॥


होतुरग्रे तु विन्न्यस्य सम्प्रोक्ष्य बहुरूपिणा  
गन्धादिभिस्समभ्यर्च्य वर्मणाचावकुण्ठयेत् ॥ १२ ॥


प्रक्षिप्येन्धनमग्नौ तु वह्निरायतनान्तरे  
स्थण्डिले चैव षड्रेखान् ब्रह्मादीनां प्रपूजयेत् ॥ १३ ॥


नाभिमद्ध्ये तु वागीशीन्नीलोत्पलसमप्रभाम्  
ऋतुस्नातां सकूर्चस्थान्ध्यात्वा तन्मूलमन्त्रतः ॥ १४ ॥


सम्पूज्याग्निं समादाय सम्भ्राम्यायतनन्त्रिधा  
योनिमार्गेण निक्षिप्य वह्निबीजमनुस्मरन् ॥ १५ ॥


उपस्थानञ्च कृत्वा तु मन्त्रजुष्टोतदूनकम्

सदर्भैरिन्धनं क्षिप्त्वा दर्भाग्रैर्हृदयेन तु ॥ १६ ॥


गर्भाधानमिदं प्रोक्तं कुर्यात्पुंसवनन्तथा  
हृदयेन जपेदीशमेतत्पुंसवनं स्मृतम् ॥ १७ ॥


अघोरेण यजेदर्घ्यं सीमन्तस्यादिकन्तथा  
अग्निं प्रज्वाल्यवक्त्रेण पुष्वाक्षतसमायुतम् ॥ १८ ॥


निक्षिप्य शिरसा मन्त्री जातकर्मविधिं श्रुणु  
द्विमुखञ्चैकहृदयञ्चतुश्रोत्रं द्विनाहिकम् ॥ १९ ॥


आस्यद्वयञ्च षण्णेत्रं पिङ्गलं सप्तहस्तकम्  
त्रिमेखलं त्रिपादञ्च सप्तजिह्वा समायुतम् ॥ २० ॥


चतुश्शृङ्गं वृषारूडं बालादित्यसमप्रभम्  
उपवीतसमायुक्तञ्जटामकुटमण्डितम् ॥ २१ ॥


सव्यभागे चतुर्हस्तं त्रिहस्तमपसव्यके  
स्रुक्स्रुवौ चाक्षमाला च सशकिर्दक्षिणे करे ॥ २२ ॥


चामरं व्यजनञ्चैव घृतपात्रन्तु वामके  
सव्यवक्त्रे चतुर्जिह्वा वामवक्त्रे त्रयस्तथा ॥ २३ ॥


हिरण्याकनकारक्ता कृष्णा चैव तु सुप्रभा  
अतिरक्ताबहुरूपा सप्तजिह्वाः प्रकीर्तिताः ॥ २४ ॥


हिरण्यादिचतस्रस्तु जिह्वादक्षिणवक्त्रके  
तिस्रस्तु सुप्रभादिस्स्याज्जिह्वा वै वामवक्त्रके ॥ २५ ॥


हिरण्यावारुणे जिह्वा कनका मद्ध्यमस्थिता  
रक्ताचोत्तरजिह्वा स्यात्कृष्णायाम्यदिशिस्तथा ॥ २६ ॥


सुप्रभापूर्वजिह्वा स्यादतिरक्तग्नौ व्यवस्थिता  
बहुरूपेशजिह्वा स्यात् जिह्वास्थानं प्रकीर्तितम् ॥ २७ ॥


सर्वसिद्धिप्रदं ह्येतत् वह्निरूपं प्रजापते  
अग्निमद्ध्ये स्थितन्ध्यात्वा सासीनं पश्चिमाननम् ॥ २८ ॥


सम्प्रोक्ष्यैशानमन्त्रेण दत्वार्घ्यं पुष्पमिश्रितम्

तन्नामकरणं प्रोक्तमेवं संस्कारपञ्चयुक् ॥ २९ ॥


दर्भेणेन्धनमग्नौ तु उपस्थानं हृदा क्षिपेत्  
दर्भैश्चैव परिस्तीर्य प्रतिदिग्दशभिस्ततः ॥ ३० ॥


दक्षिणाश्चोत्तराश्चैव उत्तराश्चाधरास्तथा  
पूर्वाग्राश्चोत्तराग्राश्च प्रागादीनि क्रमात्क्षिपेत् ॥ ३१ ॥


देवस्य त्वेतिमन्त्रेण पूर्वे चैव परिस्तरेत्  
स्रुक्स्रुवौ च घृतस्थालीं प्रणीता प्रोक्षणी तथा ॥ ३२ ॥


समित्कूर्च्चञ्चरुन्दर्वीं विहरञ्च कमण्डलम्  
द्रव्यपात्राणि सर्वाणि वामे काशोपरिन्यसेत् ॥ ३३ ॥


अधोमुखानि पात्राणि द्वन्द्वपात्राणि साधयेत्  
प्रोक्षणी पात्रमादाय जलेनैव प्रपूरयेत् ॥ ३४ ॥


वितस्तिमात्रमायामं तन्मद्ध्ये ग्रन्धिसंयुतम्  
अङ्गुष्ठानामिकाभ्यान्तु उदकोत्प्लवनं कुरु ॥ ३५ ॥


संस्कृत्य तेन तोयेन प्रोक्ष्य पात्राणि वर्मणा  
स्रुक्स्रुवौ चेन्धनादीनि सर्वद्रव्याणि दक्षिणे ॥ ३६ ॥


संस्थाप्य तेन तोयेन प्रोक्षयेत्स्नानशेषकान् ।  
द्रव्यान्होमार्हकान्विद्धि पात्राण्यूद्ध्र्वाननं कुरु ॥ ३७ ॥


बद्ध् वा तु सप्तभिर्दर्भैः कूर्च्चं होतुश्च दक्षिणे  
निधायार्घ्यं विरिञ्चिन्तु ब्रह्मबीजेन बुद्धिमान् ॥ ३८ ॥


प्रणीतान्तोयसम्पूर्णान् कूर्चपुष्पाक्षतान्वितान्  
होतुर्वामे न्न्यसेदूद्ध् र्वे मेखलोपरिमद्ध्यमे ॥ ३९ ॥


गन्धपुष्पादिभिश्चैव विष्णुबीजेन पूजयेत्  
वह्नौ तु दक्षिणे पूर्वे चओत्तराभिमुखस्थितः ॥ ४० ॥


अन्न्येषु प्राङ्मुखो भूत्वा होमं कुर्याद्विचक्षणः  
घृतेन पात्रमापूर्य नीत्वाङ्गाराणि पश्चिमे ॥ ४१ ॥


तस्योद्ध् र्वे तु न्यसेत्पात्रे द्विकुशाग्रं विनिक्षिपेत्

पर्यग्निञ्च कुशाग्रञ्च कृत्वाग्नौ तु विनिक्षिपेत् ॥ ४२ ॥


प्रादेशमात्रकूर्च्चेन मद्ध्यग्रन्धियुतेन च  
हृदयेन तु मन्त्रेण त्रिस्सम्प्लवनमाचरेत् ॥ ४३ ॥


ग्रन्धिं विसृज्य सम्प्रोक्ष्य वह्निमद्ध्ये विनिक्षिपेत्  
घृतं प्रदक्षिणं नीत्वा योन्यूद्ध् र्वे तु निधापयेत् ॥ ४४ ॥


स्रुवं प्रक्षाल्य तोयैश्च दर्भाग्रैर्हृदयेन तु  
सम्मृज्यमद्ध्यमं मद्ध्ये मूलं मूलैश्च शोधयेत् ॥ ४५ ॥


अग्रमग्रेण संस्पृश्य प्रन्तप्याधोमुखं स्रुवम्  
क्षिप्त्वा परिधयस्तत्र पाशभृद्याम्यसौम्म्ययोः ॥ ४६ ॥


वर्मनेत्रास्त्रमन्त्रैश्च प्रक्षिपेत्तु यथाक्रमम्  
पलाशोदूम्बराश्वत्थप्लक्षन्यग्रोधजास्त्विह ॥ ४७ ॥


शमीखादिरबिल्वार्क अपामार्गं यथाविधि  
द्वादशाङ्गुलमात्रेण इध्मञ्चाष्टादशाङ्गुलम् ॥ ४८ ॥


तेष्वपि द्वन्द्वसमिधौ संयोज्यानीलानलयोः  
क्षिपेदग्नौ तथैशान्यां हृदा च शिरसा कुरु ॥ ४९ ॥


अनुयाज्ञं समित्तत्र प्रणीतोर्ध्वे न्यसेद्धृदा  
पावकं गन्धपुष्पाद्यैः पूजयेत्तु विशेषतः ॥ ५० ॥


लोकपालान्न्यथास्थाने पूजयेद्देशिकोत्तमः ।  
परिषेचनं ततः कृत्वा कदितेन्वादिमन्त्रकैः ॥ ५१ ॥


प्रागग्रां प्रथमं याम्ये ततोदीच्यान्तु पश्चिमे  
त्रित्रीयमुत्तरे प्राच्यां चतुर्त्थञ्च समन्त्रकम् ॥ ५२ ॥


आज्याभिघारं तत्रैव नेत्रेणास्त्रेण बुद्धिमान्  
क्षुरेणोद्धाटयेदास्य मस्त्रेणैव तु निष्कृतिः ॥ ५३ ॥


गृह्यपञ्चदशेध्मानि सकृन्मूलेन होमयेत्  
सद्योजातेन मन्त्रेण वायव्याग्नेयमाहुतिम् ॥ ५४ ॥


हृदयेन तु मन्त्रेण नैर्ऋतेशानमाहुतिम्

अघोराहुतिरेवं स्यादाज्यभागमतः परम् ॥ ५५ ॥


सौम्ये तत्पुरुषं हुत्वा बहुरूपन्तु याम्यके  
शिखामन्त्रं तथैन्द्रे तु जुहुयान्नेत्रपश्चिमे ॥ ५६ ॥


मद्ध्यमे तु शिखामन्त्रं जुहुयाद्देशिकोत्तमः  
अग्निबीजमनुस्मृत्य हुत्वा वै पञ्चविंशतिः ॥ ५७ ॥


अन्नप्राशनमेवं स्यात् चौलोपनयनं स्मृतम्  
समावर्तनमेवं स्यात्सद्यादिब्रह्मपञ्चकैः ॥ ५८ ॥


यथाक्रमेण जुहुयात्सप्तसङ्ख्या पृथक्पृथक्  
अग्निमद्ध्ये विशेषेण आसनं परिकल्पयेत् ॥ ५९ ॥


ध्यात्वा सदाशिवं देवं पञ्चमावरणान्वितम्  
गन्धपुष्पादिभिश्चैव पूजयेत्तु विशेषतः ॥ ६० ॥


शिवे दशाहुतिः प्रोक्तमन्येषामाहुतिर्भवेत्  
शिवाग्निजनितो ह्येवं होमकुर्याद्विचक्षणः ॥ ६१ ॥


अग्निकर्णे हुतं द्रव्यं कुर्याद्व्याधिञ्च पीडनम्  
अन्धतां नेत्रयोर्हुत्वा कण्ठे तु गुरुनाशनम् ॥ ६२ ॥


लिङ्गे तु स्थाननाशाय जानुरुच्चाटनं भवेत्  
मरणं पादमूले तु जिह्वायां सर्वकामदम् ॥ ६३ ॥


तस्मादग्नौ विशेषेण जिह्वायां होममाचरेत्  
हिरण्यायां हुनेदिध्मं कनकायां घृतञ्चरुम् ॥ ६४ ॥


जुहुयाल्लाजञ्च कृष्णायां रक्तायाञ्च यवं हुनेत्  
सुप्रभायां हुनेत्सक्तुमतिरक्तौ तिलाहुतिम् ॥ ६५ ॥


सिद्धार्त्थं बहुरूपायां सर्वासु व्याहृतिं हुनेत्  
द्रव्याण्येतानि सर्वाणि कनकायां हुनेत्क्रमात् ॥ ६६ ॥


वह्नेस्तु रक्तजिह्वानि ज्ञात्वाकर्मसमाचरेत्  
शब्दं वर्णञ्च गन्धञ्च शिखाधूम्रन्तथैव च ॥ ६७ ॥


भेर्याश्च गजनादाश्च शब्दास्त्वेति शुभास्मृताः

खरस्वरो महानादो वयश्शब्दस्त्वशोभनम् ॥ ६८ ॥


शातकुम्भमयञ्चैव वैढूर्यादित्य सन्निभम्  
सिन्दूरमिन्दुकोपाभं पिङ्गलञ्चन्द्रमण्डलम ॥ ६९ ॥


रौप्यं वज्रं हरीतालं नीलाभं कृष्णवर्णकम्  
रौप्यनीलहरीतालं कृष्णाभान्यशुभानि वै ॥ ७० ॥


अन्न्यानि सर्ववर्णानि सर्वसिद्धिकराणि हि  
उशीरपाटले चैव पुन्नागं चम्पकन्तथा ॥ ७१ ॥


आज्यगुग्गुलुगन्धानि सर्वसिद्धिकराणि च  
स्विन्नगन्धं तथा मूत्रं विष्ठा च खरपूतिकम् ॥ ७२ ॥


एतान्यशुभगन्धानि सर्वदोषकराणि हि  
शिखाशिखाप्रतीकाशाश्छत्राकारस्तु कम्पकम् ॥ ७३ ॥


एताश्च शुभदाःप्रोक्ताः कुररावर्तुलाशुभा  
कुन्दकाशनिभं धूम्रं सर्वसिद्धिप्रदं स्मृतम् ॥ ७४ ॥


कपोतशुकपिञ्छाभं धूम्रं तदशुभं भवेत्  
अप्रदक्षिणमावर्तं सस्फुलिङ्गञ्च दर्शनम् ॥ ७५ ॥


तथापसव्यगमनमपशब्दञ्च मक्षिकम्  
करणानि तथैतानि सर्वदोषकराणि तु ॥ ७६ ॥


तिर्यक्प्रदक्षिणञ्चैव मद्ध्यभागमधो गतिः  
पुनरावर्तकञ्चैव घानाञ्च शुभानि वै ॥ ७७ ॥


अशुभैर्लक्षणैर्युक्तं प्रायश्चित्तन्तु कारयेत्  
अस्त्रेणैव तु मन्त्रेण हुनेदष्टशतं क्रमात् ॥ ७८ ॥


दशाहुतिञ्च कर्तव्यं व्याहृतिञ्च विशेषतः  
तदूर्ध्वे समिधौ चैव वर्मणापरिधिः क्रमात् ॥ ७९ ॥


तन्मन्त्रेण क्षिपेदग्नौ आघारसमिधौ तथा  
प्राग्गुप्तब्रह्मकूर्चस्य ग्रन्धिं मुक्त्वाविसर्जयेत् ॥ ८० ॥


अनुयाजिं समादाय वह्निमायोप्य रक्षयेत्

आरोपणस्य मन्त्रन्तु योन्ते योनिर्ऋत्वियः ॥ ८१ ॥


अथवाग्नौ विनिक्षिप्य अनुयाजत्रियां द्विज  
प्रणीतापात्रमादाय प्रोक्षण्याद्भिस्तु सेचयेत् ॥ ८२ ॥


प्रणीतातोयं प्राच्यादिप्रणीताद्भिः स्पृशेद्बुधः  
प्रणीताधोमुखं कृत्वा तेनैव प्रोक्ष्यसर्वतः ॥ ८३ ॥


आज्यशेषं समादाय नैर्ऋत्यांस्रावयेत् भुवि  
राक्षसेन्द्रश्च तेनैव तृप्तिमाप्नोति नित्यशः ॥ ८४ ॥


दर्भास्तरणमानीय साग्रमेकं विहाय वै  
ततश्चाभ्युज्यदर्भांश्चक्रमादग्रादहेत्ततः ॥ ८५ ॥


तदेकं प्रोक्ष्य वह्नौ तु क्षिपेदग्रं दहेत्ततः  
तद्भस्मसङ्गृहीत्वा तु त्रिपुण्ड्रं पापनाशनम् ॥ ८६ ॥


श्रीकरं विजयं पुण्यमायुरारोग्यवर्द्धनम् ॥ ८७ ॥



इति पूर्वकारणे प्रतिष्ठातन्त्रे अग्निकार्यविधिपटलाद्वाविंशतिः


