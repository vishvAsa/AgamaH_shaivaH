+++
title = "१२४ श्रावणतिलपूजाविधिपटलः"

+++
श्रावणतिलपूजाविधिपटलप्रारम्भः  
अथ वक्ष्ये विशेषेण तिलपूजा विधिक्रमम्  
सर्वशान्तिकरं पुण्यं सर्वरोगविनाशनम् ॥ १ ॥


तिलानां पूजनार्त्थाय शनिदोषनिवारणम्  
शनिनापीडनार्त्थाय सर्वदुःखनिवारणम् ॥ २ ॥


पूजयेत्तु विशेषेण शनिं मृत्युविनाशनम्  
तिलपूजाफलसमं न भूतो न भविष्यति ॥ ३ ॥


भारादिदशभारान्तं पूजनार्त्थं प्रगृह्य च  

[[६५२]]  

क्षालनं शोषणं कृत्वा शोषयेच्चास्त्रमन्त्रतः ॥ ४ ॥


तिलपूजाविशेषेण मन्त्रमूर्तिमयेन च  
तन्त्रात्मकशरीरेण मन्त्रो मूर्तिरिति स्मृतः ॥ ५ ॥


पूजयित्वा विशेषेण सर्वसम्पत्सुखावहम्  
कुण्डमण्डलहोमादि पूर्ववत्सर्वमाचरेत् ॥ ६ ॥


द्वारपूजां ततः कृत्वा लिङ्गशुद्धिं समाचरेत्  
क्षीरं वा गन्धतोयं वा पञ्चामृतमथापि वा ॥ ७ ॥


यथेष्टं स्नापयेद्धीमान्नवमन्त्रमनुस्मरन्  
पूर्वोक्तेन विधेनैव स्नपनं कारयेत्ततः ॥ ८ ॥


व्योमव्यापि समुच्चार्य तिलवज्राङ्कितं बुधः  
शक्तिमन्त्रं विशेषेण भूसुराणां जपेत्ततः ॥ ९ ॥


प्रभूतहविषन्दत्वा ताम्बूलञ्च निवेदयेत्  
धूपदीपसमायुक्तमुपचारेण संयुतम् ॥ १० ॥


इत्येवं शिवपूजायां शनिदोषनिकृन्तनम्  
आचार्यं पूजयेत्तत्र वस्त्रहेमाङ्गुलीयकैः ॥ ११ ॥


एवं यः कुरुते मर्त्यः सपुण्यां गतिमाप्नुयात्
