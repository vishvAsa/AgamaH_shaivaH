+++
title = "०९३ उमापूजाविधिपटलः"

+++
उमापूजाविधिपटलप्रारम्भः  
उमापूजाविधातव्या सर्वकामार्त्थसाधिनी  
कन्न्यकानां प्रदाने च देशिकस्य तु हस्तके ॥ १ ॥


ग्रहप्रवेशने वापि विजयार्त्थे च मण्डले  
अन्यस्मिन्मङ्गले काले सम्पूज्यावरणेश्वरीम् ॥ २ ॥


गृहाणां योग्य देशे तु गोमयेनोपलेपिते  
स्थण्डिलं कारयित्वाथाप्यासनं प्रणवं न्यसेत् ॥ ३ ॥


शोधितां पेषणीं पिष्ट -- तासु च समन्विताम्  
निधायाङ्कुरपात्राणि चतुष्कोणेषु बुद्धिमान् ॥ ४ ॥


ततो निधाय दीपांश्च स्थण्डिलं प्रोक्षयेद्धृदा  
गन्धपुष्पादिनादेवीं भुवनाधिपतिं यजेत् ॥ ५ ॥


वस्त्राभ्यां वेष्टयेद्देवीं नवाभ्यां तामनुस्मरन्  
आनीयालङ्कृतां कन्न्यां सर्वकर्मतया नयेत् ॥ ६ ॥


संस्थाप्य व्रीहिसम्पूर्णां मद्यप्रभृतिसंयुतम् ॥ ७ ॥


पुष्पाञ्जलिं पुराकृत्वा शूर्पे संस्थापयेदमून्  

[[५७०]]  

लवणं पूर्वदिग्भागे दक्षिणे शुक्लगोमयम् ॥ ८ ॥


रात्रिं पश्चिमदिग्भागे तण्डुलं सौम्यगोचरे  
-------- संस्थाप्यस्पर्शनं कारयेत्तदा ॥ ९ ॥


क्रमात्संस्थाप्य तद्धस्ते देव्यूर्ध्वे भ्रामयेत्त्रिधा  
संस्थाप्य तानि तद्देशे स्वाङ्गं संस्पर्शयेत्त्रिधा ॥ १० ॥


गलङ्कर्णं स्तनं कुक्षिं संस्पृशेत् सर्वसिद्धये  
एवं करोति यानारी पश्चात्पुत्रं धनं श्रियम् ॥ ११ ॥


मङ्गल्यं बुद्धिवृद्धिञ्च देव्यानुग्रहतो भवेत्  
एषा क्रिया विधातव्या सर्वमङ्गलकर्मणि ॥ १२ ॥


एवं यः कारयेत्तस्यै वस्त्रद्वयसमन्विताम्  
हेमाङ्गुलीयकोपेतां दक्षिणां दापयेत्तदा ॥ १३ ॥


आचार्यं पूजयेत्पश्चाद्यथाशास्त्रानुसारतः ॥ १४ ॥


इति उमापूजाविधिपटलस्त्रिनवतितमः  
