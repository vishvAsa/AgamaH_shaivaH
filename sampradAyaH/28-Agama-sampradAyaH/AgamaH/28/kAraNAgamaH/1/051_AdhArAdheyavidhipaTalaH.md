+++
title = "०५१ आधाराधेयविधिपटलः"

+++
आधाराधेयविधिपटलप्रारम्भः  
आधारपटलं वक्ष्ये श्रूयतां तत्प्रजापते  
आधारमासनं प्रोक्तमाधेयः परमश्शिवः ॥ १ ॥


शिवस्तु निष्कलः प्रोक्तस्त्वाधारस्सकलो भवेत्  
त्याज्ये निष्कलमेवोक्तं सकलं सन्निधिस्थितम् ॥ २ ॥


उपानं पादकमलं जगती जङ्घमेव च  
कुमुदं कुक्षिमित्याहुः कम्पबाहुमुरस्तथा ॥ ३ ॥


कण्ठं कर्णमिति प्राहुरधः कम्पं ललाटकम्  
तदूर्ध्वं मूर्ध्निविन्यासं केशान्तं घृतवारिणी ॥ ४ ॥


एषा चैव त्रियाशक्तिर्ज्ञानशक्तिस्ततश्श्रुणु  
गोमुवीदक्षिणे पार्श्वे त्वीशानदिशमाश्रिता ॥ ५ ॥


दक्षिणावसदं पादं वामपादं प्रलम्बितम्  
तयोरग्रस्थितं लिङ्गं किञ्चिदीशानमाश्रितम् ॥ ६ ॥


लिङ्गमेवोक्ततिर्यग्वा ----- वायनिर्गतम्  
ज्ञानशक्तिसमायुक्तं लिङ्गमेतत्प्रकीर्तितम् ॥ ७ ॥


ध्यायेद्दुग्धाम्बुधौ वासा सर्वावयवसुन्दरी  
नितम्बतटविस्तीर्णा मद्ध्ये क्षामास्तनोन्नता ॥ ८ ॥


वर्द्धन्योन्तर्गताशक्तिर्लिङ्गं वा विन्यसेत् बुधः  
पिण्डिकायां त्रियाशक्तिः ध्यानं तत्पूर्वमेव च ॥ ९ ॥



[[३५१]]  

प्रतिष्ठादित्रियाणान्तु ज्ञानशक्तिं मनोन्मनीम्  
ब्रह्मादिस्तम्बपर्यन्तं शक्तिबृन्दाद्विनिष्कृतम् ॥ १० ॥


शक्तिर्मनोन्मनीमाता शिव एव पितागुरुः  
मनोन्मनीं शक्तिरूपा पुंरूपस्याच्छिवार्त्थकम् ॥ ११ ॥


पुष्पेषु गन्धवत् ज्ञेयं तिलेषु तैलवत्तथा  
स्थावरं जङ्गमञ्चैव जगद्योनिञ्चराचरम् ॥ १२ ॥


लिङ्गस्थापनकाले तु चिन्तयेत्तु सदाशिवम्  
किञ्चित् भेदं विशेषोस्ति मनोन्मन्यास्तु वाचिकम् ॥ १३ ॥


चतुर्भुजं त्रिणेत्रञ्च द्विपादं पीठसंस्थितम्  
वरदाभयहस्तञ्च लिङ्गालिङ्गन्तु सम्मुखम् ॥ १४ ॥


पूजाभिषेककालेऽस्मिन् एकरूपन्तु निर्जितम्  
द्वायोर्भेदं न कर्तव्यं कर्तव्यमन्यकालके ॥ १५ ॥


संयोगं ज्ञानशक्तिस्तु त्रियाशक्तिस्सुभाषितम्  
आधाराधेयकं ज्ञात्वा स्थापयेत्तु प्रजापते ॥ १६ ॥


अज्ञानात्स्थापितं लिङ्गं शिवादेवस्य सन्निधौ  
विचार्यशास्त्रजालानि सम्यक्ज्ञात्वा पुनःपुनः ॥ १७ ॥


कर्षणादि प्रतिष्ठान्तं कर्तव्यं देशिकेन तु  
अन्यधा कुरुते यस्तु ग्रामक्षोभकरं भवेत् ॥ १८ ॥


इति आधाराधेयविधिपटल एकपञ्चाशत्तमः  
