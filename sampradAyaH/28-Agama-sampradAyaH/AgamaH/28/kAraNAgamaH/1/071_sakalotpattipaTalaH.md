+++
title = "०७१ सकलोत्पत्तिपटलः"

+++
सकलोत्पत्तिपटलप्रारम्भः  
वक्ष्यामि सकलोत्पत्तिं यजनञ्च विशेषतः  
शिवं परात्परं ब्रह्ममप्रमेयमनूपमम् ॥ १ ॥


अनिन्द्यमव्ययं सूक्ष्मं नित्यं भव्यगतं प्रभुम्  
शुद्धत्वाच्च शिवं प्रोक्तं स्वयं तच्च परात्परम् ॥ २ ॥


ब्रह्मत्वात् ब्रंहरूपाच्च ब्रह्ममित्यभिधीयते  
प्रमाणव्यतिरिक्तत्वात् अप्रमेयमिति स्मृतम् ॥ ३ ॥


अनौपम्म्यमधश्श्याममलत्वादनिन्द्यकम्  
अक्षीणादव्ययं प्रोक्तं व्योमादि तच्च सूक्ष्मकम् ॥ ४ ॥


नित्यं कारणशून्यत्वात् व्यपकात्सर्वतः स्मृतम्  
सर्वेषामेव तत्वानां स्वामित्वाच्च प्रभु स्मृतम् ॥ ५ ॥


शिवतत्वमिति प्रोक्तं तत्वानामखिलामयम्  
तस्माच्छक्तिकरं ज्ञातं तस्माच्छक्तिकरं स्मृतम् ॥ ६ ॥


शक्तेर्नादसमुद्भूतं नादात् बिन्दुप्रकीर्तितम्  
एतेषां ध्यानपूजाश्च निष्कलत्वाच्च भिन्नकाः ॥ ७ ॥


इत्येवं निष्कलं प्रोक्तं परं भावमिति स्मृतम्  
सृष्टिस्थं लोकरक्षार्त्थं लोकस्योत्पत्तिकारणम् ॥ ८ ॥


साधकानां हितार्त्थन्तु स्वेच्छया गृह्णतेन तु  

[[४४६]]  

साधनञ्च द्विधा चेति प्रोक्तस्सकलनिष्कलः ॥ ९ ॥


सकलञ्च तथा ज्ञेयमुच्यते क्रमशस्तथा    
बिन्दोस्सदाशिवोद्भूतो लिङ्गपीठं प्रकारतः ॥ १० ॥


लिङ्गशम्भुसमुद्भूतो नाम्ना सदाशिवेन तु  
पीठे शक्तिस्समुद्भूता मनोन्मन्याख्यया सह ॥ ११ ॥


योगीनाञ्च यतीनाञ्च मन्त्रिणां ज्ञानिनां तथा  
ध्यानपूजा निमित्ताय सकलं निष्कलं स्मृतम् ॥ १२ ॥


सदाशिवं महेशन्तु जाते चाव्यक्तरूपतः  
मनोन्मन्या भवानी तु एवन्तु सकलं स्मृतम् ॥ १३ ॥


द्विविधं तत्समाख्यातं चलञ्चैवाचलन्तथा  
चलं धातुमयं प्रोक्तं शैलं चलाचलं स्मृतम् ॥ १४ ॥


अचलं मृण्मयं ज्ञेयं भित्तिचित्रपटन्तथा  
चित्रशैलञ्चलं हीनं चलं चित्रयुतन्तथा ॥ १५ ॥


कलयोरभितं युक्तं निष्कलञ्चेति कीर्तिताः  
कलया सहितं यत्तत्तत्तत्सकलकीर्तितम् ॥ १६ ॥


लिङ्गोद्भवञ्च चैवास्य वृषारूढं शशीधरम्  
सन्ध्यानृत्तं पुरारिञ्च कामारिं कालनाशनम् ॥ १७ ॥


ततो मास्कन्दसहितं दक्षिणा मूर्तिविग्रहम्  
अर्द्धनार्यञ्च हर्यर्द्धचण्डेशानुग्रहं परम् ॥ १८ ॥


भिक्षाटनञ्च कङ्कालं मूललिङ्गं सुवासनम्  
गङ्गाधरन्तथान्यञ्च प्रतिमाश्च विशेषतः ॥ १९ ॥


विधिनैतेन मन्त्रज्ञम् आदिशैवो यजेत्क्रमात्  
पटस्य भित्तिचित्रस्य चित्रयुक्तोपलस्य च ॥ २० ॥


मृण्मयस्य विशेषेण कर्म्मचाया सहार्चयेत्  
कर्माचायन्तु पीठे वा कुर्यान्मणिमयोर्चनम् ॥ २१ ॥


रूपावायतया तत्र प्रोक्तं स्नानार्द्रचन्दनम्  

[[४४७]]  

मणौ वा दर्पणे वाथ कृपाणे यत्र कुत्रचित् ॥ २२ ॥


प्रतिबिम्बयुते द्रव्ये यात्रपूजाविधीयते  
प्रतिमालक्षणोक्तन्तु कृत्वा वर्चायजेत् गुरुः ॥ २३ ॥


अङ्गालोज्य यतो देवं शक्त्याभङ्गविलोचनात्  
जान्वन्तं वापि नाभ्यन्तं कर्म्मार्च्चां प्रतिमोच्छ्रियम् ॥ २४ ॥


चित्रहीनशिलायास्तु लोहस्यार्चां विवर्जयेत्  
प्रोक्तमार्च्चना यस्य नोत्तमादी कृतार्च्चनम् ॥ २५ ॥


आदीकृतार्चनन्तत्र कर्मार्चायान्तु कारयेत्  
मूले पराजितापूजा कर्तव्यन्देशिकोत्तमैः ॥ २६ ॥


आर्द्रा वा प्रोक्षणं वापि सुव्यक्ते लोहकर्मणि  
स्थापितं केवलं यत्र परिवारादिभिर्युतम् ॥ २७ ॥


तत्तन्मन्त्रोपचारैश्च कर्त्तव्या यजनं क्रमात्  
केवलादन्न्यबिम्बा च स्नापितार्चाविशेषतः ॥ २८ ॥


हविष्यन्तं यजेद्धीमान्परिवारादिभिर्विना  
कृत्वा तु विधिना स्नानं पूजकस्सन्धिपूजके ॥ २९ ॥


प्रविशेदालयं पश्चात् प्रदक्षिणत्रयं कुरु  
प्रक्षाल्यपाणिपादौ तु आचम्यविधिपूर्वकम् ॥ ३० ॥


प्रागुक्तविधिना पश्चात्सलीकरणं कुरु  
सम्मृज्य होमयेन्नैव कङ्कणं परिमार्जयेत् ॥ ३१ ॥


द्वारस्य बाह्यतश्चाग्रे हस्तमात्रेण मण्डलम्  
कृत्वा तन्मद्ध्यमे स्थाप्य सर्वद्रव्याणि पात्रकैः ॥ ३२ ॥


क्षालयेदस्त्रमन्त्रेण क्षालयेन्ननिरीक्षयेत्  
द्वारपूजां ततः कृत्वा प्रागुक्तविधिना सह ॥ ३३ ॥


प्रविश्याभ्यन्तरं पश्चात् घटन्तत्रापनीय च  
बिम्बशुद्धिं ततः कृत्वा यथा बिम्बानुसारतः ॥ ३४ ॥


पूर्वसन्ध्यार्चितं माल्यमपनीय हृदा ततः  

[[४४८]]  

संशोद्ध्य मृण्मयं लिङ्गं वस्त्रपिण्डेन वा पुनः ॥ ३५ ॥


कुशैर्वा शोधयेद्धीमान् चित्रहस्तस्तथैव च  
तथा च वर्णिततले केवलञ्चेज्जलेन तु ॥ ३६ ॥


रात्रिचूर्णैश्च सौवर्णं राजतं लवणेन तु  
ताम्रमम्लेन शुद्धिस्स्यादस्त्रमन्त्रेण सुव्रत ॥ ३७ ॥


शक्रादिष्वीलिकां ------ विन्न्यसेत्क्रमात्  
गुणत्रयैश्च सञ्च्छाद्य मद्ध्यमे तु हरिं यजेत् ॥ ३८ ॥


तस्योर्ध्वे कमलन्न्यस्त्वा साष्टपत्रं सकर्णिकम्  
तन्मद्ध्ये विन्न्यसेद्देवं षट्त्रिंशच्च कलामयम् ॥ ३९ ॥


कर्मार्चयायुतं तस्मात्कर्मार्चया समारभेत्  
सद्येनावाहयेद्देवं विन्न्यसेत् गुह्यकेन तु ॥ ४० ॥


सन्निरोधञ्च घोरेण कुशया प्रोक्षयेद्बुधः  
अम्बरं भूषणञ्चैव उपवीतञ्च दर्पणम् ॥ ४१ ॥


ईशानेन प्रमाणेन पाद्यं सद्येन दापयेत्  
वामेनाचमनं दत्वा वर्मणार्घ्यन्तु दापयेत् ॥ ४२ ॥


मालान्तु शिरसादद्यात् धूपं तत्पुरुषेण तु  
दीपं वै नेत्रमन्त्रेण गौरीं वामे तु संयजेत् ॥ ४३ ॥


गङ्गाञ्च पूर्वदिग्भागे दक्षिणे तु विनायकम्  
सेनापतिन्तु पाशिन्यां कोणेष्वस्त्रं यजेत्क्रमात् ॥ ४४ ॥


देवस्य त्वेति मन्त्रेण नैवेद्यन्तु निवेदयेत्  
हृदाचाचमनं दद्यात् निर्माल्यञ्च विवर्जयेत् ॥ ४५ ॥


ताम्बूलं दापयेत्पश्चात् मुखवाससमन्वितम्  
गौर्यास्सेनापतिञ्चैव तत्तत् ब्रह्मषडङ्गकैः ॥ ४६ ॥


कुर्यात्सर्वोपचाराणि क्रिया भेदो न विद्यते  
ददेच्चलस्य दण्डस्य सकलान्तानि वेदकम् ॥ ४७ ॥


लिङ्गे निवेदितं यत्तु निर्माल्यमिति कीर्तितम्  

[[४४९]]  

भूमौ वह्नौ जले वाथ गोगुणार्त्थं विवर्जयेत् ॥ ४८ ॥


कार्यस्वमलबन्धत्वान्निर्माल्यन्तु न भोजयेत्  
भुक्तञ्चेत्तत्प्रमादात्तु अतिकृच्छ्रं समाचरेत् ॥ ४९ ॥


प्रमादाल्लङ्घनं यत्र प्राजापत्यं चरेत्सुधीः  
स्पर्शने पाणिपादौ तु प्रक्षाल्याचमनं कुरु ॥ ५० ॥


आपोहिष्ठेति मन्त्रेण प्रोक्षयेच्छुद्धवारिणा  
प्रतिमानाञ्च सर्वेषां निर्माल्यकन्नविन्यसेत् ॥ ५१ ॥


भोज्यन्तत्परिवाराणामन्येषां न तु भोज्यकम्  
गणेशस्य तु नैवेद्यं सर्वेषां भोज्यमुच्यते ॥ ५२ ॥


सेनापतेस्तु नैवेद्यं भोज्यञ्चैव जयार्त्थिनाम्  
दुर्गानिवेद्यं यद्भोज्यमायुरारोग्य वर्द्धनम् ॥ ५३ ॥


ज्येष्ठायास्तु निवेद्यं यत् भोग्यं तच्छ्रीविवर्द्धनम्  
अभोज्यं भानुभक्तानां नैवेद्यं भास्करस्य तु ॥ ५४ ॥


अन्येषामपि सर्वेषां भोज्यं नैवेद्य कारये  
नैवेद्यन्तु महाकोट्यं भोज्यं पुत्रविवर्द्धनम् ॥ ५५ ॥


मातॄणाञ्चैव नैवेद्यं ब्राह्मणानामभोज्यकम्  
सर्वेषामपि भोज्यं हि उमादेवी निवेदितम् ॥ ५६ ॥


हरेर्निवेदितं यत्तत्सर्वेषां भोज्यमुच्यते  
क्षेत्रपालस्य नैवेद्यं भोज्यं रोगविवर्द्धनम् ॥ ५७ ॥


वास्तुदेवस्य नैवेद्यं भोज्यं ज्ञानविवर्द्धनम्  
ब्राह्मानान्तु भोज्यं हि ब्रह्मणश्च निवेदितम् ॥ ५८ ॥


नैवेद्यं लोकपलानामारोग्यं कुरुते सदा  
मन्मथस्य निवेद्यं तत्सर्वेषां भोज्यमुच्यते ॥ ५९ ॥


प्रायश्चित्तनिमित्तन्तु प्राजापत्यादिकं श्रुणु  
अनग्न्यायात्र्यहं साये वर्म्ममन्त्रैर्जपेत्तदा ॥ ६० ॥


पञ्चमन्तु त्र्यहं जप्त्वा चान्नमद्यादयाचितम्  

[[४५०]]  

त्रियहञ्चैव नाश्नीयात्ततः परं विशेषतः ॥ ६१ ॥


सदाशिवं ततो ध्यात्वा वक्त्रमन्त्रं जपेत्ततः  
जपेत्सहस्रसङ्ख्या तु दिनं प्रतिदिनं प्रति ॥ ६२ ॥


प्राजापत्यमिदं ज्ञेयं सर्वपापनिकृन्तनम्  
नवाहमग्रमन्त्रन्तु भुञ्जीत गुह्यकं जपेत् ॥ ६३ ॥


पश्चात्त्र्यहन्तु नाश्नीयात्सहस्रं हृदयं जपेत्  
अतिकृच्छ्रमिति प्रोक्तं दिनं प्रतिजपेत्ततः ॥ ६४ ॥


सप्तजन्मकृतं पापमनेनैव विनश्यति ॥ ६५ ॥


इति सकलोत्पत्तिपटलम् एकसप्ततितमः  
