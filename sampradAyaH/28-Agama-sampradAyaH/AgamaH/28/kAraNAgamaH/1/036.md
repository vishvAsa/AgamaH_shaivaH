+++
title = "०३६"

+++

अतःपरं पवक्ष्यामि पञ्चगव्यविधिक्रमम्  
शिवाग्रे स्थण्डिलं कृत्वा आढकेनैव शालिभिः ॥ १ ॥


पदे तु शिवसाविद्या कलाश्च मणिबन्धनम्  
पुरुषं कलशस्यान्ते तेजश्शान्तिप्रतिष्ठितौ ॥ २ ॥


करणमणिबुधश्चार्द्धं कृतचित्रकोष्ठम्  
शुचिकरसुरभिबन्धाग्निक्रमेण कुर्यात् ॥ ३ ॥


नवपात्रन्तु सङ्गृह्य क्षालयेत् गन्धवारिणा  
प्रोक्षयेत्पुरुषेणैव कवचेनावकुण्ठयेत् ॥ ४ ॥


षट्गव्यं पञ्चगव्यञ्च षडङ्गं पञ्चामृतन्तथा  
षट्गव्यः पञ्चगव्यैर्वा प्रथमं जुहुमेव च ॥ ५ ॥


षडङ्गञ्चामृते चैव साये चैवार्द्धयामके  
गोमूत्रं गोमयं क्षीरं दधिसर्प्पिश्च रोचना ॥ ६ ॥


षड्गव्यमिति विज्ञेयं षडङ्गेनाभिषेचयेत्  
क्षीरन्दधिघृतञ्चैव गोमूत्रं गोमयन्तथा ॥ ७ ॥


पञ्चगव्यमिति प्रोक्तं पूजयेत्ब्रह्मपञ्चकैः  
गोमूत्रं गोमयं क्षीरं दधिसर्पिकुशोदकम् ॥ ८ ॥


एतत्षडङ्गमाख्यातं पूजयेत्प्रणवेन तु  
क्षीरन्दधिघृतञ्चैव मधुशर्क्करसंयुतम् ॥ ९ ॥


पञ्चामृतमिदं ब्रह्मपूजयेत्सूक्तमन्त्रतः  
पूर्वाग्रन्तु चतुस्सूत्रमुत्तराग्रन्तथैव च ॥ १० ॥


तालमात्रप्रमाणेन कारयेद्देशिकोत्तमः  
तिललाजैरलङ्कृत्य दर्भानुपरिसंस्तरेत् ॥ ११ ॥


एवन्तु पदसङ्कल्प्य पूजयेत्पूर्ववद्बुधः  

[[३०२]]  

गव्यं पापविनाशार्त्थं सर्वारिष्टविनाशनम् ॥ १२ ॥


सवपापविनाशार्त्थं सर्वशान्यर्त्थमुच्यते  
कृष्णवर्णन्तु गोमूत्रं सङ्ग्राह्यन्तु विचक्षणः ॥ १३ ॥


काश्यपं घृतमेवन्तु कौशिकन्दधिरुच्यते  
क्षीरन्तु भारद्वाजस्य गौतमो गोमयन्तथा ॥ १४ ॥


अगस्त्यश्चैव गोमूत्रम् ऋषयः पञ्चकीर्त्तताः  
घृतं वै रुद्रदैवत्यं दधि वै सोमदेवता ॥ १५ ॥


क्षीरन्तु शुक्रदैवत्यं गोमयञ्चार्कदेवता  
गङ्गायाञ्चैव गोमूत्रं पञ्चगव्याधिदेवताः ॥ १६ ॥


उत्तमं द्रोणमेवन्तु मद्ध्यमन्तु तदर्द्धकम्  
तदर्द्धमधमं ज्ञेयं त्रिविधं परिकल्पयेत् ॥ १७ ॥


घृतं वै प्रस्थमेवन्तु दधिद्विप्रस्थमेव च  
क्षीरं त्रिप्रस्थमित्युक्तं चतुःप्रस्थन्तु गोमयम् ॥ १८ ॥


षट्प्रस्थञ्चैव गोमूत्रम् उत्तमन्तु प्रशस्यते  
प्रस्थार्द्धन्तु घृतञ्चैव प्रस्थन्तु दधिरुच्यते ॥ १९ ॥


प्रस्थं प्रस्थार्द्धकं क्षीरं द्विप्रस्थं गोमयं भवेत्  
त्रिप्रस्थञ्चैव गोमूत्रं मद्ध्यमन्तु प्रशस्यते ॥ २० ॥


कुडवञ्च घृतञ्चैव दधि स्यात्कुडवद्वयम्  
क्षीरञ्चैव त्रिपादन्तु प्रस्थं गोमयमुच्यते ॥ २१ ॥


प्रस्थं प्रस्थार्द्धगोमूत्रमधमन्तु प्रशस्यते  
नित्यमेव समाख्यातं नैमित्तिकमथोच्यते ॥ २२ ॥


प्रत्येकं द्रोणसम्पूर्णान् कुम्भान्बिम्बसमप्रभान्  
उत्तमं त्वितिविख्यातं प्रत्येकं शिवपूरितम् ॥ २३ ॥


मद्ध्यमं त्विति विख्यातं प्रत्येकञ्चाढकन्तथा  
कन्न्यसं त्विति विख्यातं पञ्चगव्यं त्रिधाभवेत् ॥ २४ ॥


ससूत्रान्सापिधानांश्च सकूर्चान्हेमसंयुतान्  

[[३०३]]  

सवस्त्रान्पल्लवोपेतान्स्थापयेन्नवकुम्भकान् ॥ २५ ॥


क्षीरन्तु मद्ध्यमे स्थाप्य पूर्वे तु दधिरुच्यते  
दक्षिणे तु घृतं स्थाप्य पश्चिमे गोजलन्ततः ॥ २६ ॥


उत्तरे गोमयं स्थाप्य शालिपिष्टन्तु चाग्निके  
आमली निर्ऋतौ चैव वायव्यां रजनी तथा ॥ २७ ॥


गोरोचनान्तु ऐशान्न्यां षडङ्गन्तु विधीयते  
गोरोचनां विना चैव पञ्चगव्यं विधीयते ॥ २८ ॥


कुशोदकयुतञ्चैव षडङ्गमिति कीर्तितम्  
आप्यायस्वेति चक्षीरं दधिक्राविण्णेति वै दधि ॥ २९ ॥


शुक्रमसीति मन्त्रेण घृतञ्चैवाभिमन्त्रयेत्  
गायत्रिया तु गोमूत्रं गन्थद्वारेति गोमयम् ॥ ३० ॥


कुशोदकन्तु गायत्र्या रोचना ब्रह्मपञ्चकम्  
पिष्टञ्च हृदयेनैव आमलं शिरसेन तु ॥ ३१ ॥


रजनी कवचमन्त्रेण अभिमन्त्र्यसकृत्गुरुः  
पुण्याहं वाचयेद्धीमान्प्रोक्षयेत्पुरुषेण तु ॥ ३२ ॥


पूजयेत्गन्धपुष्पाद्यैर्देशिकेन विचक्षणैः  
गोमयं गोजले क्षिप्य गोजलं घृतमेव च ॥ ३३ ॥


घृतन्दद्ध्नौ तु सङ्क्षिप्य दधिं क्षीरे तु निक्षिपेत्  
गोरोचनञ्च संयुक्तं कुशोदकसमन्वितम् ॥ ३४ ॥


षट्गव्यं पञ्चगव्यञ्च षडङ्गञ्च इहोच्यते  
मद्ध्ये क्षीरन्तु संस्थाप्य पूर्वे दधि च विन्न्यसेत् ॥ ३५ ॥


दक्षिणे तु घृतं स्थाप्य उत्तरे गुलमेव च  
पश्चिमे तु मधुस्थाप्य देवस्य त्वेगुलन्तथा ॥ ३६ ॥


मधुवातेति मन्त्रेण मधुश्चैवाभिमन्त्रयेत्  
अन्यत्पूर्वोक्तवत्स्थाप्य देशिकेन विचक्षणः ॥ ३७ ॥


यथासंस्थापितास्सर्वे तथाचोत्तरणं गुरुः  

[[३०४]]  

अभिषेकं प्रकुर्वीत लिङ्गे वाकौतुकेऽपि वा ॥ ३८ ॥


प्रविश्य तु महादेवं गृहं गृहपतिर्यथा  
ग्रहणे विषुवे चैव अयने युद्धसङ्कुले ॥ ३९ ॥


नृपाभिषेककाले तु माङ्गल्ये मन्त्रसाधने  
अन्यादाने विवाहान्ते अतिवृष्टाववृष्टिके ॥ ४० ॥


दुर्भिक्षे दुर्निमित्ते च शत्रूणाञ्च प्रमर्दने  
भूमिकं पेदिशादाहे दुःस्वप्ने दर्शने तथा ॥ ४१ ॥


प्रतिसूर्यप्रदृष्टे तु दुर्दिने शलभप्लवे  
महामारिप्रकोपे च शिरो रोगादिसम्भवे ॥ ४२ ॥


अक्षिरोगसमुत्पन्ने ज्वरव्याधिस्तु जायते  
एषान्दोषनिवृत्यर्त्थं स्नापयेत्पञ्चगव्यकैः ॥ ४३ ॥


इहैव धनवान्श्रीमान् सोन्ते सायुज्यमाप्नुयात्  
इत्यन्यत्पञ्चगव्यविधिः  
पञ्चामृतविधिपटलप्रारम्भः  
पञ्चामृतमथोवक्ष्ये सर्वसम्पत्करन्नृणाम्  
देवस्य पूर्वदिग्भागे स्थण्डिलं शालिना कुरु ॥ १ ॥


द्वात्रिंशत्प्रस्थसम्पूर्णान्व्रीहीनास्तीर्य देशिकः  
प्रागग्रञ्च चतुस्सूत्रमुदक्सूत्रन्तथैव च ॥ २ ॥


सूत्रात्सूत्रान्तरन्तालन्नवकोष्ठमिति स्मृतम्  
धर्मादिकञ्च दिक्पत्रमधर्माद्यं विदिक्षु च ॥ ३ ॥


अक्षतैस्तिललाजैर्वा पुष्पैः काशैः परिस्तरेत्  
कोष्ठपूजादिकं सर्वं प्रागुक्तवत्प्रकल्पयेत् ॥ ४ ॥


क्षीरं दधिघृतक्षौद्रं सितञ्चैव तु पञ्चमम्  
पञ्चामृतमिति ख्यातं प्रतिदिक्स्थं पृथक्न्यसेत् ॥ ५ ॥


उत्तमं प्रस्थसम्पूर्णं मद्ध्यमन्तु तदर्द्धकम्  

[[३०५]]  

तदर्द्धमधमं ज्ञेयं त्रिविधं परिकल्पयेत् ॥ ६ ॥


दुगन्तु मद्ध्यमे साप्यं पूर्वस्यां स्थापयेद्दधि  
----------------------- ॥ ७ ॥


सितमुत्तरदिक्देशे गन्धोदंशाङ्करे न्यसेत्  
रम्भापनसचूतानामग्निनैर्ऋतिवायुषु ॥ ८ ॥


संस्थाप्याभ्यर्चयेदीशपुङ्घोरवामसद्यकैः  
एकद्वित्रिचतुःपञ्चवारमे वाभिमन्त्र्य च ॥ ९ ॥


हृदयञ्च शिरश्चैव शिखामिश्रन्तु विन्यसेत्  
कवचेनावकुण्ठ्याथ धेनुमुद्रां प्रदर्शयेत् ॥ १० ॥


खण्डाभावे तु सङ्ग्राह्यमभावे क्षुरसन्तथा  
खण्डञ्चाप्यभिषेके तु जलेन लोलितं भवेत् ॥ ११ ॥


अभिषेकं पृथक्प्रोक्तं तोयस्नानान्तरान्तकम्  
मद्ध्ये मद्ध्ये च धूपञ्च दीपञ्चैव प्रदापयेत् ॥ १२ ॥


पयसासर्वसौभाग्यं दधिपुत्रसमृद्धिदम्  
घृतं रोगहरं प्रोक्तं क्षौद्रमायुष्करं भवेत् ॥ १३ ॥


सितं ज्ञानप्रदं विद्धि पञ्चामृतफलं भवेत्  
देवं यः कुरुते मर्त्यस्सपुण्याङ्गतिमाप्नुयात् ॥ १४ ॥


इति पञ्चामृतविधिपटलष्षट्त्रिंशत्तमः  
