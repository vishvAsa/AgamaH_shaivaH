+++
title = "०९० गौर्यर्चनाविधिपटलः"

+++
गौर्यर्चनाविधिपटलप्रारम्भः  
अथातस्सम्प्रवक्ष्यामि गौरीणामर्चनन्तथा  
गौरी चैव मनोन्मन्न्याभवानीत्रिविधं भवेत् ॥ १ ॥


द्विनेत्राद्विभुजाश्यामा गौरी दक्षिकरोत्पला  
करण्डमकुटोपेता सर्वाभरणभूषिता ॥ २ ॥


श्यामाद्विनेत्रा द्विभुजा त्रिभङ्गी सव्यापसव्यस्थितकुञ्चिताङ्घ्रिः ।  
सव्योत्पलासा स्तनोच्चाहस्तावलम्बा परमेश्वरी सा ॥ ३ ॥


शम्भुशक्तिसमभागमुच्यतेत वक्त्रे प्रकृतिञ्च स्वस्तिकः ।  

[[५६१]]  

लम्बमेवकरदक्षिणोपलं मनुसारवक्त्रकः ॥ ४ ॥


कल्याणदायिभवतोस्तुपिनाकपाणिः पाणिग्रहे  
भुजगकङ्कणभूषितायाः ।  
साञ्छाद्य दृष्टिसहसैव नमश्शिवायेत्यर्द्धोक्तिलज्जामुखमम्बिकायाः ॥ ५ ॥


गौरीलक्षणमेवोक्तं मनोन्मन्याकृतिं श्रुणु  
शशिवर्णं त्रिणेत्रञ्च जटामकुटमण्डितम् ॥ ६ ॥


सर्वाभरणसम्पूर्णं चतुर्भुजसमन्वितम्  
पङ्कजाभयदक्षे तु वरदोत्पलं वामके ॥ ७ ॥


अथवा कटकं वापि द्विहस्तं वा विशेषतः  
उत्पलं सव्यहस्ते तु वामहस्तं प्रलम्बयेत् ॥ ८ ॥


इन्दुशेखरसंयुक्तं नक्रकुण्डलधारिणम्  
वालिकाकर्णपुष्पेण शोभनाम्बरभूषितम् ॥ ९ ॥


कुन्दनिभवेदकर वह्निनयनं स्यात् पङ्कजवराभय करोत्पलचतुष्कम्  
।  
अङ्गहिमभूषणविचित्रनयनं स्यात् तुङ्गमकुटोज्वलमनोन्मनिस्वरूपम्  

[[१]]  
मनोन्मन्याकृतिः प्रोक्ता भवानी लक्षणं श्रुणु १०-॥ २ ॥


शङ्खनिभमङ्गवरुणं वृषयास्य पङ्कजवृषस्य करतुङ्गहस्तम् ।  
अङ्घ्रितलकृष्णभुजनेत्रमिति धूम्रं भारती भवानि रूपम् ११-॥ २ ॥


योगं भोगञ्च वीरञ्च शक्तिरेव त्रिधा भवेत् ॥ १२ ॥


योगं पीठसमायुक्तं भोगं वामसमन्वितम्  
वीरं स्वतन्त्रमित्युक्तं शक्तिरेवं त्रिधाभवेत् ॥ १३ ॥


शक्तिलक्षणमेवोक्तं द्वारपूजा विधिं श्रुणु  
द्विभुजां च द्विनेत्रां च पीतवर्णसुयौवनाम् ॥ १४ ॥


एकवक्त्रसमायुक्तां कृताञ्जलिपुटान्विताम्  
करण्डमकुटोपेतां भूमिदेवीं सलक्षणाम् ॥ १५ ॥



[[५६२]]  

द्वाराग्रे तु तथापूज्य द्वारपूजां समाचरेत्  
द्वारदक्षिणपार्श्वे तु गङ्गाया अर्चनन्तथा ॥ १६ ॥


योगिनी तस्य वामे तु अर्चयित्वा विधीयते  
द्वारस्य वामपार्श्वे तु यमुनायार्चनन्तथा ॥ १७ ॥


डाकिनी तस्य सव्ये तु अर्चयेत्तु क्रमेण तु  
ऊर्ध्वोदुम्बरमद्ध्ये तु महालक्ष्मीं प्रपूजयेत् ॥ १८ ॥


तस्य दक्षिणपार्श्वे तु नर्मदायास्तु चार्चनम्  
सरस्वतीं वामपार्श्वे पतङ्गोपरिपूजयेत् ॥ १९ ॥


दक्षिणे तु कवाटस्य सिन्धूमपिसुपूजयेत्  
कवाटवामे सम्पूज्य गोदावरीं तथैव च ॥ २० ॥


भुजङ्गस्याथ मद्ध्ये तु कावेरीं सम्प्रपूजयेत्  
तस्याग्रे वृषभं पूज्य अस्त्रदेवं समर्चयेत् ॥ २१ ॥


द्वारपूजाविधिः प्रोक्तः गौर्यार्चनविशेषतः  
गर्भगेहं प्रविश्याथ निर्माल्यन्तु विसर्जयेत् ॥ २२ ॥


चण्डेश्वरीं समभ्यर्च्य पूर्वपूजां समाचरेत्  
गौरीं संस्नापयेत् धीमान् सर्वं विध्युक्तमाचरेत् ॥ २३ ॥


साङ्गोपाङ्गञ्च प्रत्यङ्गं पूजयेत्त्रिविधं स्मृतम्  
स्नानतोयञ्च पाद्यञ्च तथाचाचमनीयकम् ॥ २४ ॥


सस्त्रमाभरणञ्चैव सुगन्धं लेपनन्तथा  
अर्घ्यञ्च गन्धपुष्पञ्च साङ्गमेवं प्रकीर्तितम् ॥ २५ ॥


आरात्रिं धूपदीपं च नृत्तगेयसमन्वितम्  
शङ्खध्वनियुतं वाद्यम् उपाङ्गञ्च प्रकीर्तितम् ॥ २६ ॥


नैवेद्यं बलिदानञ्च दधिताम्बूलमेव च  
होमकर्मजपञ्चैव प्रत्यङ्गमिति चोच्यते ॥ २७ ॥


निष्कलं शैलजं गर्तं सकलं भाव्यरूपकम्  
भाव्यरूपेण सम्बन्धं लोहजानां शिलान्वितम् ॥ २८ ॥



[[५६३]]  

वामां पूर्वे तु सम्पूज्य ज्येष्ठां पूज्याथ पावके  
रौद्रीञ्च दक्षिणे पूज्य कालिनीं निर्ऋतिदेशके ॥ २९ ॥


कलविकरणीं पश्चिमायां बलविकरणीन्तु मारुते  
बलप्रमथिनीं सौम्ये सर्वभूतदमनीमीशके ॥ ३० ॥


मद्ध्ये मनोन्मनीं पूज्य ओङ्कारादि नमोन्तकम्  
तत्तत्स्वनाममन्त्रेण प्रथमावरणन्न्यसेत् ॥ ३१ ॥


ब्रांहीं पूर्वे तु सम्पूज्य माहेश्वरीमग्निगोचरे  
कौमारीं दक्षिणेभ्यर्च्य राक्षसे वैष्णवीन्तथा ॥ ३२ ॥


वाराहीं पश्चिमे पूज्य इन्द्राणीं मारुते न्यसेत्  
चामुण्डीं सौम्यदिग्भागे दुर्गामीशानगोचरे ॥ ३३ ॥


वीरभद्रञ्च विघ्नेशम् ऐशान्न्ये नैर्ऋते यजेत्  
वृषभं पूर्वतः स्थाप्य गणेशमग्निगोचरे ॥ ३४ ॥


स्कन्दादीन् दक्षिणे पूज्य शास्तारं नैर्ऋते यजेत्  
शनैश्चरं पश्चिमे पूज्य वायव्यां वीरमेव च ॥ ३५ ॥


क्षेत्रपालन्तु सौम्ययामैशान्यां भास्करं यजेत्  
कृतीया वरणं प्रोक्तं बलिदानमिहोच्यते ॥ ३६ ॥


जृम्भिनीं पूर्वदिग्भागे स्तम्भिनीमग्निगोचरे  
शान्तिमोहिनिदाक्षिण्ये हेतिनीं नैर्ऋते तथा ॥ ३७ ॥


रागिणीं वारुणीं पार्श्वे मारुतौ भद्रकामिनीम्  
दुर्गान्तु सौम्यदिग्भागे चैशे चण्डेश्वरीं यजेत् ॥ ३८ ॥


बलिपीठन्तदाग्रे तु सर्वशक्तिमयन्तथा  
आकाशमातरं पूर्वे दक्षिणे भूतमातरम् ॥ ३९ ॥


लोकमातरञ्च पाश्चात्ये सौम्म्ये च देवमातरम्  
अनुक्तमातरं तूर्ध्वे चाग्रपीठे बलिन्ददेत् ॥ ४० ॥


वृषादिबलिपीठान्तं बलिदेव्यः प्रकीर्तिताः  
प्रातर्मद्ध्याह्नकाले तु प्रदोषे चैवमाचरेत् ॥ ४१ ॥



[[५६४]]  

सर्वपूजाविहीने तु बलिदानस्य तृप्तये  
बलिन्तत्रप्रकुर्वीत यथोक्तं सम्यगाचरेत् ॥ ४२ ॥


बलिहीनं यजेद्यत्र तत् ग्रामे सर्वनाशनम्  
अतः कुर्यात् प्रयत्नेन बलिं सर्वस्य तृप्तये ॥ ४३ ॥


अभावे बलिदाने तु नृपग्रामक्षयं भवेत्  
बलिहीने समभ्यर्च्य निष्फलं सम्प्रकीर्तितम् ॥ ४४ ॥


मन्त्रान्सर्वप्रयत्नेन बलिदानञ्च बुद्धिमान्  
अतः कुर्वीतमतिमान्बलिदेवादितृप्तये ॥ ४५ ॥


बलिरादौ प्रकर्तव्या सकलासु क्रियासु च  
अन्यथा कुरुते यस्तु पैशाचांशन्निगद्यते ॥ ४६ ॥


करणीयं विशेषेण बलिं सर्वत्र दापयेत्  
आयुष्यं बलदं पुंसां यशो वृद्धिकरं परम् ॥ ४७ ॥


सर्वपापप्रशमनं सर्वसौभाग्यदायकम्  
एवं यः कुरुते मर्त्यस्सपुण्यां गतिमप्नुयात् ॥ ४८ ॥


इति गौर्यर्चनाविधिपटलनवतितमः  
