+++
title = "०२१ कुण्डलक्षणविधिपटलः"

+++
कुण्डलक्षणविधिपटलप्रारम्भः  
अथ वक्ष्ये विशेषेण कुण्डानां लक्षणं श्रुणु  
सर्वलोकहितं पुण्यं सर्वदेवप्रियार्त्थकम् ॥ १ ॥


श्रुत्यश्रं योनिचापाश्रमग्न्यश्रं वतुलाकृतिम्  
भूताश्रं पङ्कजाश्रञ्च वस्वश्रञ्च विधीयते ॥ २ ॥


कोट्याहुत्याष्टहस्तं स्यात् लक्षहोमन्तु षट्करम्  
अयुतस्य चतुर्हस्तन्तथैवाष्टसहस्रकम् ॥ ३ ॥


द्विहस्तं पञ्चसाहस्रे हस्तं साहस्रहोमके  
रक्तिमात्रं शताहुत्यामुष्टिमात्रं शतार्द्धके ॥ ४ ॥



मुष्टिमात्रमधोमानमष्टहस्तात्परन्नहि  
मात्राङ्गुलेन कर्त्तव्यमन्न्यमानेन कारयेत् ॥ ५ ॥


कुण्डविस्तारमानेन कुर्यादवटकन्ततः  
कुण्डं त्रिमेखलोपेतमेकमेखलमेव वा ॥ ६ ॥


त्रिमेखलोद्ध् र्वमानन्तु श्रुत्यग्न्यश्विनिकाङ्गुलैः  
षडङ्गुलोच्चविस्तारं कर्तव्यं ह्येकमेखला ॥ ७ ॥


एवं हस्तप्रमाणस्य कुण्डस्य परिकीर्तितम्  
द्विहस्ते ऋतुभूतांशौ मेखलाङ्गुलयः क्रमात् ॥ ८ ॥


चतुष्करे तु वस्वब्धिकौशिकाङ्गुलयः क्रमात्  
षडस्ते दशरन्ध्राष्टमेखलाङ्गुलयः क्रमात् ॥ ९ ॥


अष्टहस्तं तथा कुर्यात् भानुरुद्रदशाङ्गुलम्  
यदा काराणि कुण्डानि तदाकारा च मेखला ॥ १० ॥


अग्न्यङ्गुलन्तु विस्तारं भूताङ्गुलन्तु दैर्घ्यकम्  
क्रमेण कृशतां योनिः कुर्यात्पिप्पलपत्रवत् ॥ ११ ॥


योनिलक्षणमेवोक्तं कुण्डास्यै करस्य तु ।  
विस्तारस्य त्रिभागैकमुत्सेधं परिकीर्तितम् ॥ १२ ॥


द्विहस्तादि समारभ्य यावदष्टकरान्वितम्  
विस्तारे त्वङ्गुलाधिक्यं दैर्घ्याश्विन्न्यङ्गुलाधिकम् ॥ १३ ॥


योनिलक्षणमेवं स्यान्मेखले परिकल्पयेत्  
पक्षाङ्गुलं समुत्सेधं च लताङ्गुलन्तु विस्तरम् ॥ १४ ॥


पद्माकारन्तथा नाभिं कुर्यात्कुण्डस्य मद्ध्यमे  
द्विभागदलमानं स्यात् एकभागन्तु कर्णिका ॥ १५ ॥


द्विहस्तादिसमारभ्य वसलस्तान्तकं क्रमात्  
विस्तारे चाङ्गुलाधिक्य -त्सेसधार्द्धाङ्गुलाधिकम् ॥ १६ ॥


नाभिलक्षणमेवं स्याद् कर्णमानं प्रकल्पयेत्  
कुण्डस्य परितश्चाश्वाङ्गुलेनैव हस्तकम् ॥ १७ ॥



हस्तद्वयं समारभ्य यावद्वसुकरान्तकम्  
अर्द्धाङ्गुलवि--या तु विष्टरं सम्प्रकल्पयेत् ॥ १८ ॥


योन्न्याष्टनाभिनेमीनामुक्तमच्छ्रायविस्तरम।  
योनौ योनिर्न कर्त्तव्या पद्मेनाभिन्नकारयेत् ॥ १९ ॥


सुधापक्तेष्टकाभिर्वा मृदा चैव तु कारयेत् ।  
सन्निकृष्टदिने चैव स्थण्डिलं कारयेत् बुधः ॥ २० ॥


कुण्डानां वर्द्धनार्थाय चतुरश्रं तु साधयेत् ।  
प्राक्सूत्रं तु न्न्यसेत्पूर्वं मत्स्यन्तु दक्षिणोत्तरम् ॥ २१ ॥


कुर्यात्पश्चिमपूर्वन्तु यावत्कुण्डस्य विस्तरम्  
पूर्वापरायतं सूत्रं मद्ध्यात्प्रागायतं समम् ॥ २२ ॥


पूर्वापरसमानेन सूत्रेणोत्तरदक्षिणे  
अङ्कयेदपरानेकान् पूर्वानपि तथैव च ॥ २३ ॥


तत्तत्क्षेमार्धमानेन मत्स्यं कोणेषु साधयेत्  
तत्र सूत्रप्रधानेन चतुरश्रं भवेदिह ॥ २४ ॥


चतुरश्रं पुनः कृत्वा चतुष्कोष्ठसमन्वितम्  
कुण्डानामपिसर्वेषां वेदाश्रं योनिरुच्यते ॥ २५ ॥


श्रोत्रार्द्धार्द्धाशमानेन क्षेत्रार्त्थं पार्श्वयोस्ततः ।  
क्षेत्रार्द्धावधिकं भ-म्याक्षेत्रपञ्चैकभागिकम् ॥ २६ ॥


तत्पुरस्तात् बहिन-स्त्वा तस्मात्तद्वयपार्श्वयोः ।  
सूत्रे संयोजिते क-णं भवेत्पिप्पलपत्रवत् ॥ २७ ॥


श्रोत्रार्द्धन्तु परिग्राह्य क्षेत्रार्द्धे तु विनिक्षिपेत्  
द्विधाकृत्वाधिकन्तत्र याम्योनिरप्रदेशयोः ॥ २८ ॥


एकैकांशन्न्यसेत् बाहो सूत्रादभ्यन्तरे ततः  
तन्मानेन भ्रमेद्विद्वान् चापाभ--चोत्तरे क्रमात् ॥ २९ ॥


क्षेत्रे तु भूतभागे तु --केकांशन्तु पार्श्वयोः  
विन्न्यस्येच्छफरन्तत्र नैर्ऋते व--देशके ॥ ३० ॥



त्रिकोणाभ्यन्तरे सत्रं कृत्वा वै --यपुच्छके  
संयोज्य त्रिगुणानेव त्रिकोणाय --स्मृतम् ॥ ३१ ॥


श्रोत्रार्द्धन्तु परिग्राह्य क्षेत्रार्द्धन्तु विनिक्षिपेत्  
द्विधाकृत्वाधिकन्तत्र व्योमांशो बाह्यतो न्यसेत् ॥ ३२ ॥


वर्त्तयेत्तेन मानेन वर्त्तुलं कुण्डमुत्तमम्  
तत् षट् भागैकभागेन क्षेत्रार्द्धेनैव वर्त्तुलम् ॥ ३३ ॥


तद्वृत्ताकारमादाय रव्यंशं विभजेत्ततः  
धात्वंशेन भुजं कुर्यात् भूताश्रन्तु भवेत्स्फुटम् ॥ ३४ ॥


तत्क्षेत्रमष्टधा कृत्वा भागैकं पार्श्वयोर्बहिः  
तयोर्मद्ध्यं गृहीत्वार्धं सूत्रेणैव भुजं तथा ॥ ३५ ॥


षट्सूत्रं परितः कृत्वा षट्कोणं तद्भवेदिह  
अष्टभागकृतक्षेत्रे दिक्षु चैकांशकं न्यसेत् ॥ ३६ ॥


तत्पुरस्तात्बहिर्न्यस्त्वा तस्मात्तु द्वयपार्श्वयोः  
सूत्रे संयोजिते कुण्डं भवेत् पिप्पलपत्रवत् ॥ ३७ ॥


चतुर्भागकृतं क्षेत्रमेकैकांशं न्यसेत्ततः  
क्षेत्रार्द्धन्तेन मानेन मत्स्यं कृत्वा विचक्षणः ॥ ३८ ॥


तन्मद्ध्यमाच्चतुर्दिक्षु चतुष्पत्रन्तु वर्तुले  
बिसिनी कुण्डमेवन्तु क्षेत्रे गायत्रिभाजिते ॥ ३९ ॥


तदेकांशं बहिर्न्यस्त्वा परितश्चतुरश्रकम्  
कर्णार्त्थं सूत्रमानेन कोणात्कोणन्तु लाञ्च्छयेत् ॥ ४० ॥


चतुर्दिक्ष्वष्टकोणाख्यं कुण्डं कुर्यात्सलक्षणम्  
सप्तभागैकभागेन क्षेत्रार्द्धेनैव वर्तुलम् ॥ ४१ ॥


क्षेत्रं षोडशभागैकं क्षेत्रार्द्धेनैव योजयेत्  
वर्त्तयेत्तेन मानेन धात्वश्रं भवति स्फुटम् ॥ ४२ ॥


मानहीने महाव्याधिरधिके शत्रुवर्द्धनम्  
भग्ने चैव त्वनावृष्टिः स्फुटिते सस्यनाशनम् ॥ ४३ ॥



इति पूर्वकारणे प्रतिष्ठा तन्त्रे कुण्डलक्षणविधिपटल एकविंशतिः

त्रिभक्तचतुरश्रन्तु षोडशस्तं भसं युतम्  
नासिकाभिर्द्विरष्टाभिर्युक्तम्मद्ध्येङ्कणान्वितम् ॥ १ ॥


मद्ध्योद्ध् र्वकूटयुक्तं वा प्रभावादविधानतः  
कृत्वैकाशीतिभागान्निशितविपुलधीमण्टपाभ्यन्तरन्तस्तन्मद्ध्ये वेदिर्नवांशा भवति ततस्त्रीणि भागानि मद्ध्ये । अश्रं योन्न्यर्द्धचन्द्र गुणभुजमपरं वै सुवृत्तं षडश्रं पद्मं वस्वश्रकुण्डं सुरपति भवनादिक्क्रमेणैव कुर्यात् ॥ ॥ २ ॥


नवनव केनकेन तु वेदि नवनव मद्ध्यपदेकपदेकः ।  
नवनवकुण्डमधाष्टमादधाना नवनव देवता होममिदं स्यात् ॥ ॥ ३ ॥


अस्त्रविस्मृतिघातवत् चतुष्कोटिकन्दिशिदिशित्रिसूत्रकम् ।  
सतिमेखलमथ द्विकन्तुवा धातुभूतगणमात्रकोन्नतम् ॥ ॥ ४ ॥


व्यासमन्ध्यनलपक्षमात्रकैर्योनिमूद्ध् र्व इहेष्टवत्कुरु । ॥ ५ ॥


तारदैर्घ्यकसमुद्गमञ्चतुष्षण्णवाङ्गुलिभिरग्निसम्मुखः ।  
देवं नयनाङ्गुलोन्नतं मेघयुतन्तु वा पुनः ॥ ॥ ६ ॥


तालं गाढमथवैकमेखलं सर्वकुण्डकं कर्णयोनिकम् ।  
वृत्तसन्निभमधोतदा कृतिर्वायुकेषु रसमात्रवै पुनः ॥ ॥ ७ ॥


व्यासवेदगुणतुङ्गकनाभिमब्जमिवकुण्डमद्ध्यमे ।  
न्यस्यैकांशपञ्चभागैः पुरस्तात् कोणस्यार्द्धार्द्धं गृहीत्वातस्तत् ॥ ॥ ८ ॥


कोणं यावत् भ्रामयेत्तद्वदन्यं योन्न्याकारं स्याद्विसूत्रप्रयोगात् ।  
व्यासेधर्म्मां शशमूद्ध् र्वादधस्तात् नीत्वैवर्जा पातयित्वा च सूत्र ॥ ९ ॥


तन्मानेन भ्रामयेदर्द्धचन्द्रं कुण्डं युक्त्या वास्तुविद्वा विधिज्ञैः ।  
क्षेत्रव्यासो षट्कृते चाष्टभागे मानेनानेन त्रिसूत्रप्रयोगात् ॥ ॥ १० ॥


त्र्यश्रं प्रोक्त्यब्धिन्नवांशेशकन्तत् बाह्ये न्न्यस्यभ्रामयेद्वृत्तकुण्डम् ।  
व्यासे बुद्धिकांशं चांशकं पुच्छयोस्तत् बाह्येन्न्यस्यानेन मद्ध्यात् ॥॥ ११ ॥



मत्स्यं कृत्वा युग्यदद्विपश्चात् षट्कोणं स्यात्पातयेत्सूत्रषट्कम् ।  
वृत्तं कृत्वा पूर्ववत् तस्य मद्ध्ये वृत्तं ग्राम्ये द्वयं मद्ध्यतस्तत् ॥ ॥ १२ ॥


पद्मस्याकारं यथा कर्णिकादीन् विद्यान्न्यापक्षे येन योग्यान् ।  
क्षेत्रव्यासे षट्चतुर्भागिकेस्मिन् भागं बाह्ये न्यस्यसूत्रं समन्तात् ॥ ॥ १३ ॥


कोणस्यार्द्धं कोणकाख्यानलिख्येदष्टाश्रं स्यादष्टसूत्रप्रयोगात् ।  
सैक्यत्वेदाष्टांशकैः पट्टदैर्घ्यं सप्तसप्तसूत्रप्रयोगात् ॥ १४ ॥


तत्तर्द्धेलोपात्तभागेषु तत्तत् भागं कृत्वा प्राग्निपैकैकभागे ।  
न्यूनाधिक्ये नाश्रनाहस्य तुल्यं युक्त्याधीमान् योजयेत्सर्वकुण्डम् ॥ १५ ॥


अथवान्न्यप्रकारेण कुण्डलक्षणमुच्यते  
रत्निमात्रसमं कृत्वा मुष्टिमात्रन्तदर्द्धकम् ॥ १६ ॥


त्रिमेखलसमायुक्तमथवा एकमेखलम्  
षडङ्गुलप्रमाणेन विस्तारोत्सेधमेखलः ॥ १७ ॥


ऊद्ध् र्वमेखलसंयुक्तञ्चतुरङ्गुलविस्तृतम्  
मद्ध्ये त्रियङ्गुलञ्चैव आधारे द्व्यङ्गुलस्य तु ॥ १८ ॥


उत्सेधन्तु समं ज्ञेयं विस्तारन्तत्समं भवेत्  
चतुरश्रं त्रियश्रञ्च षडश्रञ्च पुमान् भवेत् ॥ १९ ॥


योन्न्याकारन्धनुः पद्मं स्त्रीरूपं प्रतिकीर्तितम्  
सुवृत्तमष्टकोणञ्च नपुंसकं हुताशनः ॥ २० ॥


पर्वस्यांसृष्टिबहुलं कन्न्यालाभन्तु पावके  
शत्रुक्षयं स्याद्याम्ये तु नैर्ऋत्यांरोगनाशनम् ॥ २१ ॥


पश्चिमे सस्यवृद्धिस्स्याद्वायौ वायुप्रदं भवेत्  
उत्तरे धनवृद्धिस्स्यादीशाने भुक्तिमुक्तिदम् ॥ २२ ॥


इन्द्र ईशानयोर्मद्ध्ये सर्वप्राणिसुखावहम्  
मद्ध्ये ब्रह्मपदे वेदी दैविके मङ्गलायुतौ ॥ २३ ॥



मानुषे च पदे कुण्डं पैशाचे तोरणन्न्यसेत्  
वह्नौ तु दक्षिणे पूर्वे चोत्तराभिमुखस्ततः ॥ २४ ॥


अन्न्येषु प्राङ्मुखो भूत्वा होमं कुर्याद्विचक्षणः  
भवश्शर्वस्तथेशानः पशुवतिर्नील एव च ॥ २५ ॥


उग्रो भीमो महादेवो विद्ध्यष्टमूर्त्तयस्मृताः  
पूर्वादीशानपर्यन्तं कुण्डानामधिदेवताः ॥ २६ ॥


पञ्चाग्न्यायतनञ्चेत्तु ब्रह्मादिपञ्चमूर्त्तयः  
एकाग्न्यायतनञ्चेत्तु यथा कुण्डे सदाशिवः ॥ २७ ॥


स्थण्डिलं भूमिदैवत्यं कुण्डन्तु विष्णुदैवतम्  
वर्द्धनी ब्रह्मदैवत्यं प्रोक्षणी देवपुष्करम् ॥ २८ ॥


प्रणीतावरुणदैवत्यं परिधी भव देवता  
परिस्तरो ऋषिदैवत्यं समिधश्चैन्द्रदेवताः ॥ २९ ॥


अक्षतन्नागदैवत्यं गन्धमश्विनिदेवता  
पुष्पं गन्धर्वदैवत्यं व्याघ्रं श्रीदेविरुच्यते ॥ ३० ॥


दीपं प्रजापतिर्देवं प्रोक्षणी भृगुदैवतम्  
लाजानक्षत्रदैवत्यमित्येते अधिदेवताः ॥ ३१ ॥


प्राक् भूतकुम्भन्तदेकाग्निकुम्भं दाक्षिण्यवेदैन्नैर्ऋत्यदाग्निम् ।  
वारुण्यषट्कन्ततश्चाग्निवायौ सोमे युगस्यात्त्रयकुम्भमीशे ॥ ३२ ॥



इति विशेषकुण्डलक्षणविधिरेकविंशतिपटलः
