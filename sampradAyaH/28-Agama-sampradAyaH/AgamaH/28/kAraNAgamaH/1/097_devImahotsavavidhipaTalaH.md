+++
title = "०९७ देवीमहोत्सवविधिपटलः"

+++
देवीमहोत्सवविधिपटलप्रारम्भः  
सावित्री देवता माता चतुर्दिक्ष्वीशदेशके  
त्रिशूलेन समायुक्तं देवता वाहनन्नयेत् ॥ १ ॥


सप्तविंशति ऋक्षं वाप्येकविंशति सङ्ख्यकम्  
दिनन्निश्चित्य तत्पूर्वे द्ध्वजारोहणमाचरेत् ॥ २ ॥


यागशालां यथा पूर्वं योनिकुण्डसमन्विताम्  
नवपञ्चैककुण्डन्तु चतुरश्रमथैशतः ॥ ३ ॥


स्थण्डिलं कारयेद्विद्वान् शाल्यक्षततिलान्वितम्  
सर्षपञ्च यथामाषं रजनी चूर्णसंयुतम् ॥ ४ ॥


पूर्वादद्ध्यर्धमानेन रजनी क्षणिका भवेत्  
तिलैश्च केसराणीह तिलतण्डुलनिर्मितम् ॥ ५ ॥


द्रोणद्वयसमापूर्णा तन्मद्ध्ये वर्द्धनीन्न्यसेत्  
तस्यां मनोन्मनीन्न्यस्त्वा वामाद्याः परितो मताः ॥ ६ ॥


उमासरस्वतीदुर्गा सावित्री च उषा मता  
पत्युषा शमनी चैवाप्युशनाष्टौ समीरिता ॥ ७ ॥



[[५७४]]  

घटं वा करकं वापि गन्धाद्यैः प्राग्वदर्चयेत्  
घृतेन वारिणा वापि पूजयेद्देशिकोत्तमः ॥ ८ ॥


घृतम्मधुतथानन्धपुष्पतोय तिलोदकम्  
चन्दनोदकमिक्षोश्च सारं पुष्पोदकन्ततः ॥ ९ ॥


रत्नोदकं रजन्याभं पुष्पार्त्थं होममेव वा  
पलाशोदुम्बरोत् भूतास्समिधः परिकीर्तिताः ॥ १० ॥


समिदाज्य चरून् लाजान्मधुक्षीरं क्रमात् भवेत्  
मूलमन्त्राच्छतं प्रोक्तमर्द्धं वाङ्गैर्दशांशतः ॥ ११ ॥


प्रथमञ्जयरात्रन्तु द्वितीयं भारती दिनम्  
तृतीयमजिताख्यञ्च चतुर्त्थं विजयात्मिकाम् ॥ १२ ॥


पञ्चमं वाक् भवं वाथ षष्ठं स्यात्पार्वती दिनम्  
सप्तमी वाप्युमादेव्या दिनं सप्तदिनं मतम् ॥ १३ ॥


शुद्धान्नमुत्पलञ्चैव प्रथमेऽह्नि बलिं क्षिपेत्  
मुद्गान्नं ल”ुकान्नञ्च द्वितीयेऽहनि दापयेत् ॥ १४ ॥


कृष्णमाषसमायुक्तं सगुलं क्षीरमिश्रितम्  
तृतीये च बलिन्दद्यात्पूर्वादिक्रमयोगतः ॥ १५ ॥


शुद्धान्नं घृतसम्मिश्रं चतुर्त्थेह्नि बलिं क्षिपेत्  
निष्पावान्नं बलिन्दद्यात् पञ्चमेऽह्नि विशेषतः ॥ १६ ॥


महामुद्गान्नकं दद्यात् षष्ठेऽह्नि बलितो नरः  
दद्ध्यन्नं सप्तमे दद्यात् घृतेन सहदेशिकः ॥ १७ ॥


तीर्त्थेऽह्नि पूर्वरात्रौ तु कलशान्नवविन्न्यसेत्  
आज्यार्घ्यान्तन्तथा पाद्यं ततश्चाचमनं भवेत् ॥ १८ ॥


गोमूत्रं गोमयं क्षीरं दधिमधुचतेषु वै  
कौतुकं बन्धयित्वा तु रात्र्यन्ते तीर्त्थमाचरेत् ॥ १९ ॥


चूर्णोत्सवं महातीर्त्थं पूर्ववत्परिकल्पयेत्  
प्राग्वदन्न्यत्समुद्दिष्टं महोत्सवविधिं प्रति ॥ २० ॥



[[५७५]]  

अनुक्तमन्यतो ग्राह्यमन्यत्पूर्वोक्तवन्नयेत्  
देवाङ्गभूते देवी चेत्पूर्ववत्सर्वमाचरेत् ॥ २१ ॥


इति देवी महोत्सवविधिपटलस्सप्तनवतितमः  
