+++
title = "०४१ आश्वयुजमासा अन्नपूजा पटलः"

+++
आश्वयुजमासा अन्नपूजा पटलप्रारम्भः    
अथ वक्ष्ये विशेषेण अन्नपूजाविधिं श्रुणु  
अन्नादिसर्वसौभाग्यं राजराष्ट्राभिवृद्धिदम् ॥ १ ॥


तुलाराशिगते भानौ तन्मासे शुक्लपक्षके  
पर्वयुक्तमयुक्तं वा अश्विनी ऋक्षमेव वा ॥ २ ॥


पूर्ववद्यागशालाञ्च मण्डलं चतुरश्रकम्  
मद्ध्ये वेदिं प्रकल्प्याथ दर्पणोदरसन्निभम् ॥ ३ ॥


वेदिका मद्ध्यमे चैव गौरी तिलकमेव वा  
ऐशान्ये वेदिकां कृत्वा दशकुम्भं न्यसेत्ततः ॥ ४ ॥


तत्पूर्वे तु त्रिकोणञ्च कुण्डं सङ्कल्पयेत्ततः  
पूर्वोक्तविधिना चैव यागोपकरणानि वै ॥ ५ ॥


धान्यराशिं प्रकल्प्याथ तन्मद्ध्ये विन्यसेत् घटम्    
निक्षिप्य पङ्कजं रत्नं कूर्चं स्वर्णदलादिभिः ॥ ६ ॥


मद्ध्ये शिवं समभ्यर्च्य उक्तमन्त्रैस्समर्चयेत्  
पूर्वोक्तविधिना हुत्वा तमालैरिन्धनैरपि ॥ ७ ॥



तुलसी ----- समिधैर्हुनेत्  
नीवारद्रव्यहोमैश्च -------- ॥ ८ ॥


स्पर्शाहुतिन्ततः कृत्वा मासद्रव्यं ततश्शृणु  
सितशाली हेमशाली द्वीपशालीयवस्तथा ॥ ९ ॥


सूक्ष्मशाली विशेषेण शिवदीक्षायुतस्तथा  
कर्षणं वहनं --- हृदास्त्रेणैव दापयेत् ॥ १० ॥


जलं निक्षिप्य समये अघोरम्मन्त्रमुच्चरन्  
अस्त्रमन्त्रेण हृदिना शिवमन्त्रेण ताडयेत् ॥ ११ ॥


अघोरे चण्डनाथञ्च शिबिकामारोपयेत्ततम्  
केदारतलसामीप्ये स्थापयेत् भक्तनायकम् ॥ १२ ॥


रैणुकं शोष्य --- हृदयेनैवमर्दयेत्  
अत्युष्णञ्चैवमन्दोष्णं वर्जयेत्पक्वमेव वा ॥ १३ ॥


नक्षत्रकुलसङ्काशं सहस्रप्रस्थसंयुतम्  
तस्यार्द्धं वा तदर्द्धं वा सर्वद्रव्यं समाददेत् ॥ १४ ॥


आचार्यसन्निधौ स्थाप्य सर्वद्रव्यं समाददेत्  
पाचकाचार्यमाहूय शिवभक्तसुशीलकम् ॥ १५ ॥


शिवदीक्षायुतं शैवं पाचकाचार्यसन्निधौ  
दापयेत्सर्वद्रव्याणि भाण्डमन्त्रेण क्षालयेत् ॥ १६ ॥


वह्निमन्त्रेण सन्दीप्य तमालैः काष्ठमुत्तमम्  
वकुलं यज्ञकाष्ठञ्च बिल्वञ्च तुलसी तु वा ॥ १७ ॥


गोमयं शुष्ककाष्ठं वा इन्धनं परिकीर्तितम्  
इत्युत्तरशतं सङ्ख्या पलं वा शिवतण्डुलम् ॥ १८ ॥


हृदामन्त्रेण आपूर्य धूमात्युष्णं विवर्जयेत्  
अतिपक्वमपक्वञ्च वर्जयित्वा च साधकः ॥ १९ ॥


नवनीतं समादाय भाण्डमद्ध्ये च निक्षिपेत्  
यवागूं सन्त्यजेच्चैव शुद्धपात्रे प्रदापयेत् ॥ २० ॥


कारवल्लिद्वयञ्चैव --------  
आलर्कं राजमाषञ्च उर्वारुकफलन्तथा ॥ २१ ॥


नारङ्गञ्चैव लिकुचं पनसं धात्रिमेव च  

चूतं वितालमीसे वा लताञ्चतरुमेव वा ॥ २२ ॥


बृहतीकदली चैव गोसकाख्यं प्रकीर्तितम्  
व्यञ्जनं पाचयेच्चैव अपूपांश्च बहून्विधान् ॥ २३ ॥


पूर्ववत्कल्पयेत्पश्चात् आज्येनैव परिप्लुतम्  
स्पर्शाहुतिन्ततः कृत्वा परिचारकमस्तके ॥ २४ ॥


निवेश्य तूर्यवाद्यैश्च प्रादक्षिण्य क्रमेण वा  
मूलबेरेऽभिषिच्याथ अस्त्रोदकेन स्नापयेत् ॥ २५ ॥


शेषं पूर्ववदेवोक्तं दुकूलेनैव वेष्टयेत्  
इन्द्रनीलेनखचितं मणिमालाविभूषितम् ॥ २६ ॥


अष्टगन्धं समं लेपेत् कल्हारं पाटली तथा  
उत्पलञ्चन्द्रकान्तञ्च गैरिकान्तं प्रवालकम् ॥ २७ ॥


वकुलं श्वेतकुरवमलङ्कृत्य विशेषतः  
अहमुद्रत्यलिङ्गे च पीठे च परिदापयेत् ॥ २८ ॥


चूतपल्लवपत्रैश्च मरीच्यन्नं निवेदयेत्  
पानीय्यमिक्षुसारं स्यात् जातिपत्रेण धूपकम् ॥ २९ ॥


त्रिशतं सङ्ख्यया दीपं भ्रामयेल्लिङ्गमूर्द्धिनि  
सप्ततालप्रविस्तारं वृत्तं वै मद्ध्यमे श्रुणु ॥ ३० ॥


कर्णिका कृतिमेवोक्तं त्रिशतं सङ्ख्यया तथा  
दीपलक्षणमेवोक्तं पाद्यन्तु त्रुटिसंयुतम् ॥ ३१ ॥


आचम्यं कोष्ठसहितमर्घ्यन्तु कुसुमैर्युतम्  
वाद्यं वा -------- गौणमुच्यते ॥ ३२ ॥


नृत्तं पद्माङ्गसंयुक्तं गीतं चिन्तामणी तथा  
रागं कौशिकमेवोक्तं कल्पयेत् शिवसन्निधौ ॥ ३३ ॥


एवं कृत्वा विशेषेण ततो विजयमाप्नुयात् ॥ ३४ ॥


इति आश्वयुजमास अन्नपूजा पटल एकचत्वारिंशत्तमः  
