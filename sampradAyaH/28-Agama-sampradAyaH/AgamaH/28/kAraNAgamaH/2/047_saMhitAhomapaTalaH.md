+++
title = "०४७ संहिताहोमपटलः"

+++
संहिताहोमपटलप्रारम्भः    
अथातस्सम्प्रवक्ष्यामि संहिताहोममेव तु  
यागशालां प्रकल्प्याथ वेदिकां पूर्ववच्चरेत् ॥ १ ॥


तत्पूर्वे कुण्डमुच्यते अथवा स्थण्डिलेऽपि वा  
------------------- कारयेद्देशिकोत्तमः ॥ २ ॥


घटमेकन्न्यसेच्चैव तन्तुवेष्टमनुत्तमम्  

हेमपङ्कजरत्नञ्च नालिकेराम्रपल्लवैः ॥ ३ ॥


अलङ्कृत्यविशेषेण पञ्चब्रह्मषडङ्गकैः  
आवाह्य पूजयेत्पश्चात् नैवेद्यन्धूपदीपकम् ॥ ४ ॥


पूर्वोक्तविधिना चैव अग्निकार्यं समाचरेत्  
सर्पिषा चैव पालाशं परं हुत्वा विशेषतः ॥ ५ ॥


पञ्चब्रह्मषडङ्गैश्च प्रत्येकं शतसङ्ख्यया  
पुर्णान्तं होमयेत्पश्चात्प्रायश्चित्तं चरेत् गुरुः ॥ ६ ॥


होमद्रव्याणि सर्वाणि पूर्ववद्विधिना हुनेत्  
पराङ्मुखार्घ्यमन्ते च घटे संयोजयेत्ततः ॥ ७ ॥


दिव्यमुद्रां सुसंयोज्य अम्भसा प्रोक्षणं भवेत्  
एवं यः कुरुते मर्त्यस्सर्वदोषनिवारणम् ॥ ८ ॥


इति संहिताहोमपटलस्सप्तचत्वारिंशत्तमः  
