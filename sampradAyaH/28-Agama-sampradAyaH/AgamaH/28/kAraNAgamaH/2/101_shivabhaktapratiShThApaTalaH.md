+++
title = "१०१ शिवभक्तप्रतिष्ठापटलः"

+++
शिवभक्तप्रतिष्ठापटलप्रारम्भः    
अथातस्सम्प्रवक्ष्यामि शिवभक्तप्रतिष्ठितम्  
भक्तप्रतिष्ठां कर्तव्यं येनराः दीर्घजीविनः ॥ १ ॥


अचिरात्प्रतिपठ्येते शिवज्ञानं भविष्यति  
तस्मात्सर्वप्रयत्नेन प्रतिष्ठां श्रुणु षण्मुख ॥ २ ॥


ब्रह्मक्षत्रियवैश्यो वा शूद्रो वा पारशैवकः  
स्त्रियो वापि प्रकर्तव्यं सालोक्यं पादमेवते ॥ ३ ॥


सामीप्यञ्चैव सारूप्यं सायुज्य पदहेतवे  
एतान्जात्या शिवाबीज टीवमुक्तकेशिवा ॥ ४ ॥


मुण्डी वामकुटं वापि शिवेनानुग्रहं पुरा  
शरीरान्ते सुसञ्ज्ञात्वा भूतकाले त्वनुग्रहम् ॥ ५ ॥


भूतकालं कथं सङ्ख्यां पारमेशवरुद्रकाः  
मुक्तात्मापि शरीरान्ते तद्वर्षप्रभृतिस्तथा ॥ ६ ॥


सहस्रवार्षिका सङ्ख्या तत्परं च इहोच्यते  
भूतकालमिति ज्ञेयः तस्योर्ध्वे श्रुणु षण्मुख ॥ ७ ॥


द्वितीय्यावरणे चैव तृतीय्यावरणेऽपि वा  
सव्योमं तु प्रकर्तव्यम् उत्तराभिमुखं तथा ॥ ८ ॥


यद्वा चेद्दीक्षिताश्चैव सन्यासीयोगपीठिका  
चार्यानुषान्नयजनं शिवभक्तानुकम्पया ॥ ९ ॥


वानप्रस्थो ग्रहस्थो वा मृदान्तश्शिष्यपुत्रकः  
शिलायां लोहजं वापि दारुजैर्वा स्वरूपकम् ॥ १० ॥


अञ्जलिञ्चाक्षमालाञ्च योगहस्तो भवेच्चरेत्  
श्मशाने च शिवारामे बाह्ये वीध्यन्तरे मठम् ॥ ११ ॥



प्रतिष्ठाद्यर्चनान्तं वा  
कथं शम्भो पुरा प्रोक्तम् अप्रमाणमिहापि वा ॥ १२ ॥


साधुसाधुश्रुणुष्वाहं वक्ष्ये ज्ञानप्रदं गुह  
इहलोकेन दृष्टल्यं तस्मात् मूर्तिविधीय्यते ॥ १३ ॥


सहस्रवर्षसङ्ख्या च तदूर्ध्वे च प्रतिष्ठितम्  
चिरकालं भजे लोके नानादेशे प्रशस्तकम् ॥ १४ ॥


श्रुत्वा चैव महच्छब्दं प्रतिष्ठां कारयेत्ततः  
प्रथमावरणे कल्प्य देवस्य सव्यपार्श्वके ॥ १५ ॥


उत्तराभिमुखो भूत्वा प्रतिष्ठां कारयेत्ततः  
चिरकालन्तुको ज्ञात्वा प्रतिष्ठां कारयेत्ततः ॥ १६ ॥


भूतकायं विहायश्चेत् आत्मापरवशङ्गतः  
चित्तं महपरे ज्ञात्वा देवस्तत्समये शिवः ॥ १७ ॥


साक्षादनुगृह्य शिष्यम् इतराणामदृश्यकम्  
तस्मात्सर्वप्रयत्नेन बहुकालन्नयेत् गुरुः ॥ १८ ॥


नानादेशे प्रशस्तं हि नानापरिजनैस्तुतः  
नानासज्जनसन्तुष्टः परिपाकीदयापरः ॥ १९ ॥


साक्षात्सारूप्यसामीप्यं लभते तु न संशयः  
नानाजनैस्तुतिं श्रुत्वा देवर्षिगणकिन्नरैः ॥ २० ॥


कथं सारं गुरुर्ज्ञात्वा शिवभक्तप्रतिष्ठितम्  
क्रीतादिपाप्मयत्रेते कलौ चतुर्युगे समम् ॥ २१ ॥


बहुकालात्परं पूज्य प्रतिष्ठां श्रुणु षण्मुख  
षोडशस्तम्भसंयुक्तं चतुर्द्वारसमन्वितम् ॥ २२ ॥


मद्ध्ये वेदिं प्रकल्प्याथ पञ्चकुण्डं प्रकल्पयेत्  
अङ्कुरार्पणपूर्वन्तु जलाधिवासनं परम् ॥ २३ ॥


बिम्बशुद्धिं ततः कृत्वा अक्षिमोक्षणपूर्वकम्  
शयनारोपणं पश्चात् घटेशं पूजयेत्परम् ॥ २४ ॥


सप्तधान्यस्थितं कुम्भं सर्वशोभान्वितं करम्  
स्थापितं हेमरत्नैश्च सकूर्चं नालिकेरकैः ॥ २५ ॥


अमुकाख्यं समावाह्य नाम्नाद्यक्षरपूर्वकम्  

नाम्नाञ्चैव नमोन्तञ्च घटे सम्पूजयेत्ततः ॥ २६ ॥


परितोष्टघटान्न्यस्य लोकपालान्समर्चयेत्  
यद्वाश्मशाने बाह्ये तु परितोष्टघटे श्रुणु ॥ २७ ॥


मनो बुद्धिरहङ्कारं व्योमवायुकृशानवः  
पृथिव्या सह एतेष्टौ अष्टकुम्भेषु पूजयेत् ॥ २८ ॥


रक्षाबन्धनपूर्वं यः तत्वतत्वेश्वरं न्यसेत्  
मूर्तिमूर्तीश्वरान्न्यस्य षट्त्रिंशत्तत्वसिद्धिपान् ॥ २९ ॥


विन्यसेत्त्रि ञ्च मालाप्रतिसरन्नरः  
वह्निकर्मसमाराद्ध्य पूर्वोक्तविधिनाहुनेत् ॥ ३० ॥


प्रायश्चित्ताहुतिं हुत्वा वह्निस्थं योजयेत् घटे  
सुमुहूर्ते सुलग्ने च प्रोक्षयित्वाभिषेचनम् ॥ ३१ ॥


हविर्दत्वा निवेद्याथ धूपदीपं समाचरेत्  
ब्रांहणान्भोजयेत्तत्र आचार्यं पूजयेत्ततः ॥ ३२ ॥


एवं यः कुरुते मर्त्यस्सपुण्यां गतिमाप्नुयात्  
इति शिवभक्तप्रतिष्ठापटल एकोत्तरशततमः  
