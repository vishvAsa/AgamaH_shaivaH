+++
title = "१०५ सौरस्थापनपटलः"

+++
सौरस्थापनपटलप्रारम्भः    
सर्वाभीष्टप्रदञ्चैव सौरस्थापनमुत्तमम्  
द्विभुजञ्च द्विनेत्रञ्च किरीटमकुटान्वितम् ॥ १ ॥


मकुटान्तं कण्ठमूलात्प्रभामण्डलमण्डितम्  
गण्डौ ताटङ्कसंयुक्तं रक्तवर्णं तथैव च ॥ २ ॥


सनलोब्जकरोपेतं कंसासक्तसमन्वितम्  
समपादस्थितं पद्मे रक्तवस्त्रैरलङ्कृतम् ॥ ३ ॥


महापरिस्थञ्च द्वारस्य सव्यपार्श्वेके  
अथवा वामपार्श्वे तु सौरालयं प्रकल्पयेत् ॥ ४ ॥


षोडशस्तम्भसंयुक्तं चतुर्द्वारसमन्वितम्  
मद्ध्ये वेदिं प्रकल्प्याथ पञ्चकुण्डं प्रकल्पयेत् ॥ ५ ॥


अथवा एककुण्डं वा मेखलात्रयमुत्तमम्  
मद्ध्ये दशघटं स्थाप्य सप्तधान्योपरिन्यसेत् ॥ ६ ॥


घटमेकं न्यसेदीशे एकं न्यस्त्वा तु पार्श्वके  
नयनोन्मीलनं पूर्वं जलाधिवासनं परम् ॥ ७ ॥


शयनारोपणं पश्चात् घटे सम्पूजयेत्ततः  
प्रणवं पूर्वमुच्चार्य हामित्यादि ततः परम् ॥ ८ ॥


मायाबीजं ततः पश्चात्सकारन्तु ततः परम्  
हकारन्तु ततः पश्चात् शिवसूर्यमतः परम् ॥ ९ ॥


चतुर्त्थ्यन्तं नमोन्तञ्च मूलमन्त्रमिहोच्यते  
मूलेन रविमावाह्य प्रथमावरणं यजेत् ॥ १० ॥


तृतीयावरणे पूज्य होमादीन्सम्प्रपूजयेत्  
गणेशमीशदिग्भागे गुरुमाग्नेयके पुरा ॥ ११ ॥



होमकर्मसमाराद्ध्य पूर्वोक्तविधिना हुनेत्  
त्रिखण्डं होमयेत्पश्चात्तत्त्वतत्त्वेश्वरान्न्यसेत् ॥ १२ ॥


सुमुहूर्ते सुलग्ने च अभिषिच्य विशेषतः  
स्नपनं कारयेत्पश्चात् हविर्दत्वा विशेषतः ॥ १३ ॥


ब्राह्मणान्भोजयेत्तत्र आचार्यं पूजयेत्ततः  
एवं यः कुरुते मर्त्यस्सपुण्यां गतिमाप्नुयात् ॥ १४ ॥


इति सौरस्थापनपटलः पञ्चोत्तरशततमः  
उत्तरकारणागमः सम्पूर्ण आसीत्  