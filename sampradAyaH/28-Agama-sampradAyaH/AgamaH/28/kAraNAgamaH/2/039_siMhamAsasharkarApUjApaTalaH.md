+++
title = "०३९ सिंहमासशर्करापूजापटलः"

+++
सिंहमासशर्करापूजापटलप्रारम्भः    
अथातस्सम्प्रवक्ष्यामि सिंहमासार्चनं श्रुणु  
केसरी गतभानौ च शुक्लपक्षे च पर्वणि ॥ १ ॥


श्रविष्ठाऋक्षसंयुक्ते पर्वयुक्ते विशेषतः  
पूर्वोक्तविधिना यागं मण्टपं चतुरश्रकम् ॥ २ ॥


मद्ध्ये वेदिं प्रकल्प्याथ स्वायम्भुवाख्यमण्डलम्  
तत्पूर्वे कुण्डमेवोक्तं चतुरश्रं प्रकीर्तितम् ॥ ३ ॥


शम्भुकाष्ठं मद्ध्यमे च -------------  
----------------- वेदिकां पूर्ववच्चरेत् ॥ ४ ॥


दशकुम्भन्न्यसेच्चैव पूजयेत्तु महेश्वरम्  
अग्नौ सन्तर्प्य देवानां वरं द्रव्यमुच्यते ॥ ५ ॥


इन्धनं कामवृक्षञ्च सवेणुसमिदन्तथा  
नृत्तं वा मुखभद्राख्यं रागं मण्डूकमेव वा ॥ ६ ॥


वाद्यन्तिलकमित्युक्तं गीतं वै हरिमेव च  
पर्न्नाशर्कद्विशतञ्चैव दीपसङ्ख्या विशेषतः ॥ ७ ॥


धूपञ्चन्दनधूली च पानीय्यञ्च ततश्शृणु  
अम्बरोत् भवमेवोक्तं गिरिवापी समुद्धृतम् ॥ ८ ॥


व्यञ्जनञ्चैव आलर्कं फलिनी पक्वसंयुतम्  
घृतान्नञ्चैव नैवेद्यं वैडूर्याभरणन्तथा ॥ ९ ॥


नीलोत्पलञ्च मुसली हेमाभ्याङ्गी च शङ्खिनी  
पुष्पक्रमं विशेषेण श्रीपर्णी पत्रमेव च ॥ १० ॥


गन्धं रजतगन्धञ्च मिश्रवर्णञ्च वस्त्रकम्  
धौतोदकमिति प्रोक्तम् अर्घ्यं त्वानीलसर्षपम् ॥ ११ ॥


आचम्यञ्च हिमाम्बूनि वाद्यं वै नवनीतकम्  
पूर्वोक्तविधिना चैव अग्नौ सन्तर्पयेत्ततः ॥ १२ ॥


सहस्रफलसङ्ख्या च सितं वै सङ्ख्यया तथा  
सहस्रप्रस्थसंयुक्तं तिलं वै परिकीर्तितम् ॥ १३ ॥


सम्यक्क्षालनमन्त्रेण शर्करामिश्रमेव च  

स्पर्शाहुतिं ततः कृत्वा स्थलिकोपरिविन्यसेत् ॥ १४ ॥


प्रादक्षिण्य क्रमेणैव लिङ्गपीठे च दापयेत्  
नैवेद्यं धूपदीपञ्च गीतनृत्तैस्समन्वितम् ॥ १५ ॥


जपान्तं पूजयेत्पश्चात् सुप्रसन्नं शिवं दृशेत्  
इष्टकाम्यार्त्थसिद्ध्यर्त्थं रणमोचनमेव च ॥ १६ ॥


सायुज्यपदमाप्नोति शिव एव न संशयः ॥ १७ ॥


इति सिंहमासपूजापटल एकोनचत्वारिंशत्तमः  
