+++
title = "०८२ विघ्नेशानुग्रहस्थापनपटलः"

+++
विघ्नेशानुग्रहस्थापनपटलप्रारम्भः    
अथातस्सम्प्रवक्ष्यामि विघ्नेशानुग्रहपरम्  
सर्वभूतहितं पुण्यं सर्वाभीष्टप्रदायकम् ॥ १ ॥


सर्वविघ्नविनाशार्त्थं कारयेद्देशिकोत्तमः  
त्रिणेत्रं चतुर्भुजं शान्तं कुण्डलाभरणोज्वलम् ॥ २ ॥



बकपुष्पसुकेशञ्च स्तम्बकं चूलिकाकृतिम्  
बकपत्रसमायुक्तं बकपुष्पसमन्वितम् ॥ ३ ॥


आरग्वधस्रजञ्चैव स्तबकेन परिप्लुतम्  
अङ्कुशं त्वक्षमालाञ्च भसितं वरदन्तथा ॥ ४ ॥


वामे गौरी समायुक्तं सव्यभागे गजाननम्  
गजाननस्य फाले तु भसितं धार्य पाणिना ॥ ५ ॥


दिव्य छत्रसमायुक्तं सर्वावयवसुन्दरम्  
एवं सङ्कल्प्य विधिवत् प्रतिष्ठां कारयेत्ततः ॥ ६ ॥


षोडशस्तम्भसंयुक्तं चतुर्द्वारसमायुतम्  
मद्ध्ये वेदिं प्रकल्प्याथ दर्पणोदरसन्निभम् ॥ ७ ॥


नवकुण्डं प्रकल्प्याथ पञ्चकुण्डमथापि वा  
नयनोन्मीलनं पश्चात् ॥ ८ ॥


जलाधिवासनञ्चैव बिम्बशुद्धिमतः परम्  
शयनारोपणं कृत्वा वेदिका मद्ध्यमे चरेत् ॥ ९ ॥


दशकुम्भन्न्यसेच्चैव आसनं मूर्तिमर्चयेत्  
प्रणवं पूर्वमुच्चार्य सान्तं यान्तमुदाहृतम् ॥ १० ॥


क्षेत्राहुत्य क्षरञ्चैव शिवय नम इत्यपि  
आवाह्य पूजयेच्चैव गन्धपुष्पादि नार्चयेत् ॥ ११ ॥


पञ्चावरणमार्गेण पूजयित्वा यथाविधि  
अग्निकार्योक्तमार्गेण पूर्वोक्तविधिनाहुनेत् ॥ १२ ॥


प्रायश्चित्ताहुतिं कृत्वा ------------  
घटे संयोजयेत्पश्चात्सुमुहूर्ते सुलग्नके ॥ १३ ॥


अभिषेकन्ततः कृत्वा ब्राह्मणान्भोजयेत्ततः  
आचार्यं पूजयेत्पश्चात्सपुण्याङ्गतिमाप्नुयात् ॥ १४ ॥


इति विघ्नेशानुग्रहस्थापनपटलद्व्यशीतितमः  
