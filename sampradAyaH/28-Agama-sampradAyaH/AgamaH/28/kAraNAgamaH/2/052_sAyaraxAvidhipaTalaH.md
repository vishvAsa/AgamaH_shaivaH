+++
title = "०५२ सायरक्षाविधिपटलः"

+++
सायरक्षाविधिपटलप्रारम्भः    
अथातस्सम्प्रवक्ष्यामि सर्वलोकहिताय च  
सर्वकामप्रदं प्रोक्तं श्रुणुष्व शरवणोद्भव ॥ १ ॥


राजराष्ट्राभिवृद्ध्यर्त्थं सायरक्षां प्रकल्पयेत्  
रवेरस्तमनात्पूर्वं त्रिमुहूर्तन्तु नाडिका ॥ २ ॥


स्नानकर्मसमारभ्य धौतवस्त्रोत्तरीयकम्  
दीक्षाशुद्धिर्द्विजश्शिष्यः पाकशालां प्रवेशयेत् ॥ ३ ॥


शोधनं क्षालनञ्चैव ताम्रलोहादिजीवितम्  
अथवामण्टपे वापि पात्रशुद्ध्यर्त्थमीरितम् ॥ ४ ॥


सितशाली हेमशाली पञ्चशाली महाव्रती  
क्वणशाली दीपशाली आहरेत्सद्यमन्त्रकैः ॥ ५ ॥


शोषयेद्वाममन्त्रेण गोमयेन विशुद्ध्यति  
अस्त्रमन्त्रेण चाभ्यर्च्य तुषञ्च सिकतान्यपि ॥ ६ ॥


शोधनं क्षालयेच्चैव पञ्चवारं त्रिवारकम्  
द्रोणतण्डुलमाहृत्य चोद्घलालपितन्तु वा ॥ ७ ॥


उलूखलन्तु वामेन मुसलेनैव चास्त्रकैः  

तोयेन चूर्णमिश्रेण लवणं कुडुपत्रयम् ॥ ८ ॥


भाण्डेष्वन्तरितन्तोयं वस्त्रेण सेचयेत्किरेत्  
तन्मद्ध्ये निक्षिपेत् ----------- भवेत् ॥ ९ ॥


अभावे माहिषन्दद्यात्कारयेच्छिवसन्निधौ  
नित्याग्नौ ज्वलितं दीपं षट्त्रिंशत्तन्तुनाघटे ॥ १० ॥


वर्तिम्बद्ध्यसमादाय सरुद्रगणिकास्त्रियः  
नृत्तगीतैश्च वाद्यैश्च छत्रचामरसंयुतम् ॥ ११ ॥


प्रदक्षिणक्रमेणैव अन्तर्मण्टपमाविशेत्  
त्रिपादिकोर्ध्वे विन्यस्य तत्पूर्वे च ततश्शृणु ॥ १२ ॥


त्रिपादिकोर्ध्वे स्थलिके पञ्चपात्रन्न्यसेत्ततः  
षट्त्रिंशत्तन्तुनावेष्ट्य कर्णिकामद्ध्यमे न्यसेत् ॥ १३ ॥


यद्वा विन्यस्य कर्पूरम् अथवा शालिचूर्णकम्  
चूलिका कृतिमद्ध्ये च आज्येन वर्तिदीपकम् ॥ १४ ॥


चतुस्संस्कारशुद्धेन गन्धपुष्पादिनार्चयेत्  
ईशानं पुरुषं घोरं वामं सद्यक्रमेण तु ॥ १५ ॥


पञ्चब्रह्मन्यसेच्चैव धूपदीपं प्रदापयेत्  
पूर्वं घटं समादाय मुखहृत्पाददेशके ॥ १६ ॥


न्यसेत्प्रदक्षिणं त्रीणि मात्राषोडशसङ्ख्यया  
पञ्चवक्त्रन्ततः पश्चात्पूर्ववद्विन्यसेत्क्रमात् ॥ १७ ॥


नीराञ्जनं ततः कृत्वा चन्द्रबीजं प्रपूजयेत्  
मात्राषोडशसङ्ख्या च पूर्ववन्विन्यसेत्क्रमात् ॥ १८ ॥


पाद्यञ्चाचमनार्घ्यञ्च भूततत्वेकसङ्ख्यया  
सर्षपञ्च मरीची च कार्पासं बीजमुच्यते ॥ १९ ॥


शुष्कगोमयमेवोक्तं निम्बपत्रं विभूति च  
पृथक्पृथक् मुष्टिमात्रान् वेष्टयेत्त्रिप्रदक्षिणम् ॥ २० ॥


अग्निं पात्रेषु निक्षिप्य भस्म चैव ततश्शृणु  
मात्रान्तु भूतसङ्ख्या च पञ्चमूर्ध्नासमायुतम् ॥ २१ ॥


पञ्चवक्त्रसमायुक्तं स्रक् गुह्यञ्जानुदेशयोः  
अंसौ च भस्मनाधार्यं नेत्रमन्त्रेण पूजयेत् ॥ २२ ॥



दर्पणं मुनिमात्रं स्यात् शिरोमन्त्रेण पूजयेत्  
चित्रञ्चैव च तन्मात्रम् अस्त्रमन्त्रं न्यसेत्ततः ॥ २३ ॥


मूर्ध्निदेशे तु दर्शित्वा चामरञ्च ततश्शृणु  
चतुस्संस्कारशुद्धेन अस्त्रमन्त्रं यजेत्ततः ॥ २४ ॥


पङ्क्तिसङ्ख्या क्रमान्मात्रं तालञ्चैव ततश्शृणु  
बहुरूपन्न्यसेच्चैव मात्रा तु युगसङ्ख्यया ॥ २५ ॥


बृन्दं त्रिमात्रसंयुक्तं सद्यमन्त्रं यजेत्ततः  
शिवाय मूलमन्त्रेण सुपुष्पन्दापयेत्ततः ॥ २६ ॥


पाद्यमाचमनार्घ्यञ्च दापयेत्तच्छिवाय च  
पश्चात् गौरीं समभ्यर्च्य धूपदीपन्ददेत् गुरुः ॥ २७ ॥


यद्वाच शिवपूजान्ते भोगशक्तिं प्रपूजयेत्  
पश्चात् शिवाय सम्पूज्य पाद्यमाचमनार्घ्यकम् ॥ २८ ॥


भोगशक्तिं स्रुवन्दाप्य नृत्तगीतं समाचरेत्  
प्रातःकाले च मद्ध्याह्ने उक्तमात्रान्तदर्द्धकम् ॥ २९ ॥


धूपदीपादिकन्दत्वा उपचारं समर्चयेत्  
महेश्वरादिबेराणां कथं शम्भो विशिष्यते ॥ ३० ॥


अभिन्नमेकपीठे च देवी सहितमेव वा  
धूपदीपादिकन्दत्वा प्रत्येकन्तु न कारयेत् ॥ ३१ ॥


वक्ष्ये किञ्चिद्विशेषोऽस्ति भस्मन्देवाय दापयेत्  
----------------------------------- ॥ ३२ ॥


पृथक्पीठस्थिताङ्गौरीं प्रत्येकं कारयेत्ततः  
एवं कृत्वा विशेषेण राजयाष्ट्रविवर्द्धनम् ॥ ३३ ॥


पुत्रपौत्राभिवृद्ध्यर्त्थं सर्वकामफलप्रदम् ॥ ३४ ॥


इति सायरक्षाविधिपटल द्विपञ्चाशत्तमः  
