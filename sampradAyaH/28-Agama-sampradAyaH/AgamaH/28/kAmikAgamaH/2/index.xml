<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on आगमे शैवे विश्वासटिप्पन्यः</title>
    <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/</link>
    <description>Recent content in &#43;२ on आगमे शैवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/index.xml" rel="self" type="application/rss+xml" />
    <item>
      <title>०१ पश्चिमद्वारार्चनविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/01_pashchimadvArArchanavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/01_pashchimadvArArchanavidhiH/</guid>
      <description>&lt;p&gt;प्रथमः पटलः पश्चिमद्वारार्चनविधिः&lt;/p&gt;&#xA;&lt;p&gt;पश्चिमस्यार्चनं वक्ष्ये निष्कले सकलेऽपि वा ।&lt;br&gt;&#xA;मिश्रे च गृहिणां योग्यं परार्थयजनार्थकम् ॥ १ ॥&lt;br&gt;&#xA;राजराष्ट्र विवृद्ध्यर्थं भुक्तिमुक्तिफलप्रदम् ।&lt;br&gt;&#xA;प्रातरावश्यकं शौचं कृत्वा स्नानं विधाय च ॥ २ ॥&lt;br&gt;&#xA;सूर्यश्चेत्यादिभिर्मन्त्रैः सन्ध्यासु तिसृषूदकम् ।&lt;br&gt;&#xA;पीत्वा सम्मार्जयेत् तद्वत् दधिक्राविण्णेति चादिभिः ॥ ३ ॥&lt;br&gt;&#xA;ॐ भूर्भुवस्सुवरादि मन्त्रेण वारत्रयमथाञ्जलिम् ।&lt;br&gt;&#xA;पुनस्तेनैव, मन्त्रेण दशवारं जपन्नयेत् ॥ ४ ॥&lt;br&gt;&#xA;एतत् प्रतिदिनं कार्यं द्विजत्वापत्ति सिद्धये ।&lt;br&gt;&#xA;श्रुति स्मृत्यादि संसिद्धिम् अनुष्ठानन्तु यद्भवेत् ॥ ५ ॥&lt;br&gt;&#xA;आवश्यकेतु शौचेवा स्नाने त्वाचमनेऽपिवा ।&lt;br&gt;&#xA;सन्ध्यायां वन्दने वापि तर्पणे होमकर्मणि ॥ ६ ॥&lt;br&gt;&#xA;गृहबल्यादिके चान्यत् द्विजानां विहितन्तुयत् ।&lt;br&gt;&#xA;कर्तव्यं वा न कर्तव्यं शैवमावश्यकं मतम् ॥ ७ ॥&lt;br&gt;&#xA;स्वशास्त्र सन्ध्यामन्त्रादि तर्पणं च विधाय च ।&lt;br&gt;&#xA;व्रजेद्देवालयाद्यं तु पादशौचं विधाय च ॥ ८ ॥&lt;br&gt;&#xA;समाचम्य प्रविश्यान्तः स्वासनस्थ उदङ्मुखः ।&lt;br&gt;&#xA;त्रिपुण्ड्रं भस्मना कृत्वा सान्द्रेण धवलेन च ॥ ९ ॥&lt;br&gt;&#xA;करन्यासं ततः कृत्वा सुषिरं देहमध्यमे ।&lt;br&gt;&#xA;ध्यात्वा ज्वलन्तं हुङ्कारं प्राणान् संयम्य निश्चलम् ॥ १० ॥&lt;br&gt;&#xA;फट्कारान्तं तु तेनैव रेचकेन समन्वितम् ।&lt;br&gt;&#xA;पञ्चग्रन्थीं स्ततो भित्वा तस्मात्प्रति निवृत्य च ॥ ११ ॥&lt;/p&gt;</description>
    </item>
    <item>
      <title>०२ दक्षिणद्वारार्चन-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/02_daxiNadvArArchana-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/02_daxiNadvArArchana-vidhiH/</guid>
      <description>&lt;p&gt;वक्ष्ये दक्षिणवक्त्रार्चां त्रिप्रकारा तु सा स्मृता ।&lt;br&gt;&#xA;लिङ्गे वा प्रतिमायां वा मुखलिङ्गे तु वा मता ॥ १ ॥&lt;br&gt;&#xA;प्रतिमा दक्षिणास्या चेदुत्तमोत्तम सञ्ज्ञका ।&lt;br&gt;&#xA;मिश्रे तु मध्यमा प्रोक्ता लिङ्गेऽर्वा त्वधमा मता ॥ २ ॥&lt;br&gt;&#xA;प्रतिमायां तु मध्ये यद् दक्षास्य यजनं द्विजाः ।&lt;br&gt;&#xA;नृत्तमूर्ते र्विशेषेण त्वति शोभन मिष्यते ॥ ३ ॥&lt;br&gt;&#xA;श्रेष्ठं पश्चान्मुखं लिङ्गं दक्षास्यं बेरमुच्यते ।&lt;br&gt;&#xA;अव्यक्तं मोक्षदं लिङ्गं व्यक्तं भूतिप्रदायकम् ॥ ४ ॥&lt;br&gt;&#xA;भुक्ति मुक्ति प्रदं मिश्रमेवं ज्ञात्वा समाचरेत् ।&lt;br&gt;&#xA;शौचमाचमनं स्नानं सन्ध्योपासन मेव च ॥ ५ ॥&lt;br&gt;&#xA;कृत्वा शिवार्घ्य हस्तस्तु दक्षिण द्वारमाश्रयेत् ।&lt;br&gt;&#xA;द्वार मस्त्रेण सम्प्रोक्ष्य द्वारपानर्चयेत् क्रमात् ॥ ६ ॥&lt;br&gt;&#xA;गणपं भारतीमूर्ध्वे सव्येगङ्गां च नन्दिनम् ।&lt;br&gt;&#xA;यमुनां च महाकालं गन्धाद्यैः क्रमशोर्चयेत् ॥ ७ ॥&lt;br&gt;&#xA;सम्प्रविश्यान्तरे वास्तु पतिं सम्पूज्य फूजकः ।&lt;br&gt;&#xA;पूजयेत् पूर्ववक्त्रस्तु शिवं षड्गुण संयुतम् ॥ ८ ॥&lt;br&gt;&#xA;लिङ्गार्चनं चेत् प्राग्वत् स्यादीशानं तु स्वगोचरे ।&lt;br&gt;&#xA;अघोरं पुरुषं वापि दक्षिणे सम्यगर्चयेत् ॥ ९ ॥&lt;br&gt;&#xA;अघोरं वाथ सद्यं वा पश्चिमे तु समर्चयेत् ।&lt;br&gt;&#xA;सद्यवक्त्रं तु वामां वा सौम्यदेशे समर्चयेत् ॥ १० ॥&lt;br&gt;&#xA;पुरुषं वाथ वामं वा पूर्वस्मिन् सम्प्रपूजयेत् ।&lt;br&gt;&#xA;ईशानमग्नि देशे तु न्यसेत् पूर्वे मनोन्मनीम् ॥ ११ ॥&lt;br&gt;&#xA;पितृवाय्वग्नि ईशेषु हृदयादि व्यवस्थितम् ।&lt;br&gt;&#xA;अथवा प्राग्वदेवं स्याद् विद्येशा दक्षिणादितः ॥ १२ ॥&lt;br&gt;&#xA;गणेशःपूर्व देशे वा प्राग्वद्वा सम्प्रकीर्तिताः ।&lt;br&gt;&#xA;पूर्व दारभ्य शक्राद्या वज्राद्याश्च तथा मताः ॥ १३ ॥&lt;br&gt;&#xA;उक्षं दक्षिण संस्थं च बलिपीठं ध्वजादिकम् ।&lt;br&gt;&#xA;प्राग्वदेव विधेयं स्यात् अन्यत्सर्वं समाहिताः ॥ १४ ॥&lt;br&gt;&#xA;लिङ्गार्चनं च देवं स्याद् अथबेरार्चनं तु चेत् ।&lt;br&gt;&#xA;तदुच्यते समासेन श्रूयतां मुनिसत्तमाः ॥ १५ ॥&lt;br&gt;&#xA;लोहजे शैलजे वापि मृज्जे धतुज रत्नजे ।&lt;br&gt;&#xA;चित्रहीने शिलाबिम्बे मूललिङ्ग वदाचरेत् ॥ १६ ॥&lt;br&gt;&#xA;रत्नजे लोहजे पक्व मृण्मये बेरशोधनम् ।&lt;br&gt;&#xA;अभीष्ट दिवसे कुर्याद् यावद्बेरं सधूसरम् ॥ १७ ॥&lt;br&gt;&#xA;वस्त्र सम्मार्जनं पुण्यदिवसे स्नपनं मतम् ।&lt;br&gt;&#xA;कर्मार्चार्यामथान्येषां मणिलिङ्गेऽथ पीठके ॥ १८ ॥&lt;br&gt;&#xA;अथवा बाणलिङ्गे वा दर्पणादौ समर्चयेत् ।&lt;br&gt;&#xA;आधाराख्य मनन्तं च धर्माद्यं हि चतुष्टयम् ॥ १९ ॥&lt;br&gt;&#xA;गात्रं तुर्यमधश्चोर्ध्वच्छदने पद्मकर्णिके ।&lt;br&gt;&#xA;वामादि नवकं सूर्यमण्डलाद्यं च साधिपम् ॥ २० ॥&lt;br&gt;&#xA;सम्पूज्य हृत्पुटे नेत्रमन्त्रं विद्यातनुं स्मरेत्&lt;br&gt;&#xA;ईशाने सकले मूर्ध्नि पुरुषं वदने स्मरेत् ॥ २१ ॥&lt;br&gt;&#xA;अथापरं समानं स्यात् शिवलिङ्गार्चनेन तु ।&lt;br&gt;&#xA;कलान्यासस्समाख्यातः प्रतिमानां विशेषतः ॥ २२ ॥&lt;br&gt;&#xA;प्रतिमालक्षणं प्रोक्तं ध्यानमत्रोप लक्ष्यताम् ।&lt;br&gt;&#xA;हृद्बीजात्पश्चिमे वर्णे षष्ठं बीजं नियोजयेत् ॥ २३ ॥&lt;br&gt;&#xA;मात्रात्रय समायुक्तं मूर्ध्नि बिन्दुं नियोजयेत् ।&lt;br&gt;&#xA;मन्त्र मेतत्समुच्चार्याऽवाहयेत् प्रतिमाहृदि ॥ २४ ॥&lt;br&gt;&#xA;न्यास मार्गेण संस्थाप्य सन्निधान निरोधने ।&lt;br&gt;&#xA;विधायैवं हृदा पाद्यं पादयोस्तु निवेदयेत् ॥ २५ ॥&lt;br&gt;&#xA;सिद्धार्थ चन्दनोशीर दूर्वा सङ्कल्पितं द्विजाः ।&lt;br&gt;&#xA;एलालवङ्ग कर्पूर वराल फल कल्पितम् ॥ २६ ॥&lt;br&gt;&#xA;दद्यादाचमनीयं तु वक्त्रे तत्पुरुषाह्वये ।&lt;br&gt;&#xA;क्षीर सिद्धार्थ सस्येन्द्र तिलशाल्यक्षातान्वितम् ॥ २७ ॥&lt;br&gt;&#xA;कुशपुष्पसमोपेतं दद्यादर्ध्यं तु मूर्धनि ।&lt;br&gt;&#xA;यवसर्षप सद् व्रीहि तण्डुलै रक्षतं भवेत् ॥ २८ ॥&lt;br&gt;&#xA;व्रीहि तण्डुल संयुक्त मच्युतं तत्प्रकीर्तितम् ।&lt;br&gt;&#xA;पाद्यादि पञ्चकं ह्येतत् सकले निष्कलेऽपि च ॥ २९ ॥&lt;br&gt;&#xA;सम्मिश्रेऽपि विधेयं स्यात् अर्चने स्नपने मखे ।&lt;br&gt;&#xA;पवित्राहोहणादौ च प्रोक्तं वाथ समाचरेत् ॥ ३० ॥&lt;br&gt;&#xA;सर्व द्रव्यसमायुक्तं श्रेष्ठमित्याभिधीयते ।&lt;br&gt;&#xA;एकहीनं तु मध्यं स्याद् द्वाभ्यां हीनं तु कन्यसम् ॥ ३१ ॥&lt;br&gt;&#xA;त्रिभिहीनम् तु नीचं स्यात् सर्वद्वारेषु योग्यकम् ।&lt;br&gt;&#xA;गन्धं पुष्पं च धूपं च दीपं नैवेद्यमेव च ॥ ३२ ॥&lt;br&gt;&#xA;ताम्बुलं मूलमन्त्रेण दद्यात्तु परमेश्वरे ।&lt;br&gt;&#xA;बलि होमोत्सवं नृत्तं यथाकालं समाचरेत् ॥ ३३ ॥&lt;br&gt;&#xA;सन्ध्या तिथ्यर्ध नाडी स्नपन यजन&lt;br&gt;&#xA;नैवेद्यबल्यग्निकार्यम्-&lt;br&gt;&#xA;नित्योक्तं चोत्सवान्तं भवति विधिरयं&lt;br&gt;&#xA;शुद्धनृत्तक्रमेण ।&lt;br&gt;&#xA;नाडीनामक्षिपक्षैर्दरदरदलितै र्व्योमचन्द्रैर्यथाव-&lt;br&gt;&#xA;न्न्यूनेऽस्मिन्नर्चनाङ्गैस्स्मर शरमुनि सङ्ख्यार्ध&lt;br&gt;&#xA;नाड्योऽथवास्युः ॥ ३४ ॥&lt;br&gt;&#xA;उत्तमोत्तम पूजा चेत् कालोयामद्वयेन तु ।&lt;br&gt;&#xA;मध्यमे दशनाड्यस्स्याद्याम मात्रेण कन्यसः ॥ ३५ ॥&lt;br&gt;&#xA;अन्तरा त्वष्टधा भक्त्वा नवधा कालमादिशेत् ।&lt;br&gt;&#xA;कर्षणादि प्रतिष्ठान्तं कर्म संवत्सरोत्सवम् ॥ ३६ ॥&lt;br&gt;&#xA;पवित्रारोहणं मासार्चन मङ्कुर वापनम् ।&lt;br&gt;&#xA;नित्यार्चनादिकं सर्वं तन्त्रेस्मिन् प्रतिपादितम् ॥ ३७ ॥&lt;br&gt;&#xA;समालोच्य विधेयं स्यात् सकले निष्कले शिवे ।&lt;br&gt;&#xA;अनेनैव प्रकारेण न्यायेनान्वीक्ष्य देशिकः ॥ ३८ ॥&lt;br&gt;&#xA;सौम्य वक्त्रेश पूजाद्यं कारयेद्देशिकोत्तमः ।&lt;br&gt;&#xA;अन्तरालं तु पूर्वस्यां दिशि व्यक्ते विशिष्यते ॥ ३९ ॥&lt;br&gt;&#xA;किमत्र बहुनोक्तेन यस्य देवस्य यन्मुखम् ।&lt;br&gt;&#xA;तस्य देवस्य सा प्राची निश्चिता द्विजसत्तमाः ॥ ४० ॥&lt;/p&gt;</description>
    </item>
    <item>
      <title>०३ सकलार्चनाविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/03_sakalArchanAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/03_sakalArchanAvidhiH/</guid>
      <description>&lt;p&gt;वक्ष्येहं सकलार्च्चान्तु सर्वाभीष्टफलप्रदाम् ।&lt;br&gt;&#xA;शौचमाचमनं स्नानं सन्ध्यावन्दनतर्पणम् ॥ १ ॥&lt;br&gt;&#xA;कृत्वा प्रविश्य हर्म्यन्तु पादशौचं विधाय च ।&lt;br&gt;&#xA;सम्यगाचभ्य सङ्गृह्य भसितं वारिणा सह ॥ २ ॥&lt;br&gt;&#xA;त्रिपुण्ड्रं विधिना कृत्वा करन्यासं विधाय च ।&lt;br&gt;&#xA;तत्करेण च संयोज्य शिवेह्यात्मानमादरात् ॥ ३ ॥&lt;br&gt;&#xA;भूतशुद्धिं सुधाप्लावम् आत्मावाहनमेव च ।&lt;br&gt;&#xA;करन्यासं च विन्यासं ब्रह्मणामीश पूर्वकम् ॥ ४ ॥&lt;br&gt;&#xA;स्वविग्रहे कलान्यासमीशानं मूर्ध्नि विन्यसेत् ।&lt;br&gt;&#xA;पुरुषं वदने सर्वं मलामन्त्रमनुस्मरन् ॥ ५ ॥&lt;br&gt;&#xA;अन्यत्पूर्वसमानं स्यादेकत्रिंशत्कलां न्यसेत् ।&lt;br&gt;&#xA;अन्तर्यागमतः कृत्वा स्थानशुध्दिन्ततो नयेत् ॥ ६ ॥&lt;/p&gt;</description>
    </item>
    <item>
      <title>०४ स्नपनविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/04_snapanavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/04_snapanavidhiH/</guid>
      <description>&lt;p&gt;अथातस्सम्प्रवाक्ष्यामि स्नपनं परमेष्ठिनः ।&lt;br&gt;&#xA;अष्टम्यां वा चतुर्दश्यां विषुवायनसङ्क्रमे ॥ १ ॥&lt;br&gt;&#xA;ग्रहणे मासनक्षत्रे चार्द्रायां पर्वणोर्द्वयोः ।&lt;br&gt;&#xA;सुयोगे सूर्यवारे वा चोत्सवान्ते दिनं त्रयम् ॥ २ ॥&lt;br&gt;&#xA;कर्तुर्जन्मवियोगर्क्षे तस्याप्यनुदिनेथ वा ।&lt;br&gt;&#xA;राज्ञोभिषेकनक्षत्रे दुर्भिक्षे दुर्निमित्तिके ॥ ३ ॥&lt;br&gt;&#xA;भूमिकम्पे दिशान्दाहे ज्वरमार्यादि पीडने ।&lt;br&gt;&#xA;प्रतिष्ठान्ते द्भुते सर्वरोगोत्पत्ताववग्रहे ॥ ४ ॥&lt;br&gt;&#xA;नित्ये नैमित्तिके काम्ये कारयेच्छङ्करस्य च ।&lt;br&gt;&#xA;स्नपनन्तु यथान्मायं तच्चानेकविधं भवेत् ॥ ५ ॥&lt;br&gt;&#xA;अङ्कुरार्पणमादौ स्यात् महास्नपन कर्मणि ।&lt;br&gt;&#xA;प्रागुक्तमण्टपे वापि वेदिकावर्जितेपि वा ॥ ६ ॥&lt;/p&gt;</description>
    </item>
    <item>
      <title>०५ नित्योत्सवविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/05_nityotsavavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/05_nityotsavavidhiH/</guid>
      <description>&lt;p&gt;नित्योत्सवविधिं वक्ष्ये नित्यपूजाङ्गमुत्तमम् ।&lt;br&gt;&#xA;शिवाग्रे वाथ तद्वामे वामे शुद्धमहीतले ॥ १ ॥&lt;br&gt;&#xA;प्रासादमण्टपादौ वा गोमयेनोपलेपिते ।&lt;br&gt;&#xA;प्रोक्षितेऽस्त्रेण संस्थाप्य पात्रं लक्षणसंयुतम् ॥ २ ॥&lt;br&gt;&#xA;सौवर्णं राजतन्ताम्रं कांस्यनिर्मितमेव वा ।&lt;br&gt;&#xA;तिथ्यङ्गुलं समारभ्य व्योमाङ्गुलविवृद्धितः ॥ ३ ॥&lt;br&gt;&#xA;द्वात्रिंशदङ्गुलान्तं तु पात्रमानमुदीरितम् ।&lt;br&gt;&#xA;वृत्तमिष्टघनोपेतं कर्णिकादलशोभितम् ॥ ४ ॥&lt;br&gt;&#xA;तत्पात्रे रससप्ताष्टनवदिग्रुद्रभाजिते ।&lt;br&gt;&#xA;एकद्वित्रिचतुःपञ्चषट्भागैः कर्णिका भवेत् ॥ ५ ॥&lt;br&gt;&#xA;शेषेण दलमाख्यातं विकाराष्टदलम्मतम् ।&lt;br&gt;&#xA;अर्धत्रिपादमात्रं वा द्विमात्रं कर्णिकोच्छ्रयम् ॥ ६ ॥&lt;br&gt;&#xA;तद्वदोष्टसमोपेतं केवलं पात्रमेव वा ।&lt;br&gt;&#xA;कुडुपद्वयमारभ्य कुडुपादाढकावधि ॥ ७ ॥&lt;br&gt;&#xA;तण्डुलं कल्पयेदन्नलिङ्गार्थं वाऽक्षतार्थकम् ।&lt;br&gt;&#xA;मध्वाज्य मिश्रितं वान्नं प्रक्षिपेत्पात्रमध्यमे ॥ ८ ॥&lt;br&gt;&#xA;तेनान्नलिङ्गं कर्तव्यं भूतमात्रप्रमाणतः ।&lt;br&gt;&#xA;एकाङ्गुलं तु दैर्घ्यंस्याद्यावदष्टादशाङ्गुलम् ॥ ९ ॥&lt;br&gt;&#xA;अङ्गुलत्रयमारभ्य तिथिमात्रं तु विस्तरम् ।&lt;br&gt;&#xA;अग्रद्वित्रिचतुःपञ्चमात्रं षण्मात्रमेव वा ॥ १० ॥&lt;br&gt;&#xA;नैमित्तिकार्थन्नित्यार्थमन्नलिङ्गमुदाहृतम् ।&lt;br&gt;&#xA;त्रिकालमन्नलिङ्गं वा प्रातर्मध्याह्नयोस्तु वा ॥ ११ ॥&lt;br&gt;&#xA;मध्याह्ने वाथ पूर्वाह्ने पुष्पलिङ्गमुदाहृतम् ।&lt;br&gt;&#xA;प्रदोषेऽक्षतलिङ्गंस्यात्तत्रपाशुपतं यजेत् ॥ १२ ॥&lt;br&gt;&#xA;चन्द्रशेखरसंयुक्तन्तद्विहीनकमेव हि ।&lt;br&gt;&#xA;त्रिधा पाशुपतो ज्ञेयो मिश्रश्शान्तोऽग्रहेतुकः ॥ १३ ॥&lt;/p&gt;</description>
    </item>
    <item>
      <title>०६ महोत्सवविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/06_mahotsavavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/06_mahotsavavidhiH/</guid>
      <description>&lt;p&gt;उत्सवं सम्प्रवक्ष्यामि यथावदनुपूर्वकम् ।&lt;br&gt;&#xA;ध्वजारोहावरोहान्ता क्रिया उत्सव उच्यते ॥ १ ॥&lt;br&gt;&#xA;ध्वजाङ्कुरो ध्वजङ्गस्यात् ध्वजात् पूर्वन्तु तन्नयेत् ।&lt;br&gt;&#xA;तीर्थर्क्षमादौ निश्चित्य तत्पूर्वे त्रिगुणेपि वा ॥ २ ॥&lt;br&gt;&#xA;द्विगेणे तद्दिने वापि ध्वजारोहणमारभेत् ।&lt;br&gt;&#xA;मासभं तीर्थनक्षत्रमार्द्रक्षं सर्वमासके ॥ ३ ॥&lt;br&gt;&#xA;राज्ञां जन्मावसानर्क्षमाभिषेकर्क्षमेव वा ।&lt;br&gt;&#xA;माघमासे तु षष्ठ्यन्तं पर्वान्तं सर्वमासके ॥ ४ ॥&lt;br&gt;&#xA;विषुवायनपर्यन्तं ग्रहणान्तन्तु तीर्थभम् ।&lt;br&gt;&#xA;भूताष्टम्यन्तमन्येषां स्वस्वतीर्थावसानकम् ॥ ५ ॥&lt;br&gt;&#xA;त्रिगुणे द्विगुणे वापि तद्दिने वाह्नि रात्रिके ।&lt;br&gt;&#xA;अधिवासनपूर्वन्तु ध्वजमारोपयेत् गुरुः ॥ ६ ॥&lt;br&gt;&#xA;पञ्चहस्तादि विस्वान्तं ध्वजदैर्घ्यं प्रकल्पयेत् ।&lt;br&gt;&#xA;मानमेतत् समाख्यातं शिरः पुच्छान्तरे द्विजाः ॥ ७ ॥&lt;br&gt;&#xA;तत्संयुक्तञ्च वा ग्राह्यं चतुस्सप्तसमावधि ।&lt;br&gt;&#xA;भागं कृत्वैकभागेन पटविस्तार उच्यते ॥ ८ ॥&lt;br&gt;&#xA;विस्तारेण समः पुच्छस्त्रिपादंवार्धमुच्यते ।&lt;br&gt;&#xA;विस्तारार्धं शिरो ज्ञेयं पुच्छद्वयसमन्वितम् ॥ ९ ॥&lt;br&gt;&#xA;वेत्रद्वयसमायुक्तं तन्मध्ये वृषभं लिखेत् ।&lt;br&gt;&#xA;आयादि शुभसंयुक्तं स्थितं वा शयनान्वितम् ॥ १० ॥&lt;br&gt;&#xA;श्वेतं वा रक्तवर्णं वा पीतं वालसमन्वितम् ।&lt;br&gt;&#xA;रक्तशृङ्गसमायुक्तं तद्वत् खुरसमन्वितम् ॥ ११ ॥&lt;br&gt;&#xA;ग्रामाभिमुखसंस्थानं ग्रामादिभ्रमणे वृषम् ।&lt;br&gt;&#xA;विश्वामित्रादि षट्त्रिंशन्मात्रोत्सधसमन्वितम् ॥ १२ ॥&lt;br&gt;&#xA;जात्यायांशसमायुक्तं त्रिवर्णनयनान्वितम् ।&lt;br&gt;&#xA;सर्वलक्षणसंयुक्तं स्वर्णमालासमन्वितम् ॥ १३ ॥&lt;br&gt;&#xA;मानं मात्राङ्गुलाभ्यां स्यात् ध्वजदण्ड पटोवृषः ।&lt;br&gt;&#xA;पद्मासनसमायुक्तं पार्श्वे दीपद्वयान्वितम् ॥ १४ ॥&lt;br&gt;&#xA;चामरद्वयसंयुक्तं छत्रसंवृतमस्तकम् ।&lt;br&gt;&#xA;पूर्णकुम्भयुतं वापि त्रिशूलेन युतन्नवा ॥ १५ ॥&lt;br&gt;&#xA;एवं वृषं समापाद्य कृत्वा वा नेत्रमोक्षणम् ।&lt;br&gt;&#xA;अस्त्र तोयेन सम्प्रोक्ष्य शिवाग्रे मण्टपेपि वा ॥ १६ ॥&lt;br&gt;&#xA;मनोरम्येऽन्यदेशे वा स्थण्डिलद्वयसंयुते ।&lt;br&gt;&#xA;स्थालिकोर्ध्वे न्यसेत्पात्रं त्रिपाद्युपरिसंस्थितम् ॥ १७ ॥&lt;br&gt;&#xA;ध्वजन्नवघटं वस्त्रहेमरत्नं सकूर्चकम् ।&lt;br&gt;&#xA;सापिधानं ससूत्रञ्च मध्यमे वृषभाधिपम् ॥ १८ ॥&lt;br&gt;&#xA;कलशैरष्टसङ्ख्यातैस्सापिधानैस्सवस्त्रकैः ।&lt;br&gt;&#xA;सलोकपैस्सकूर्चैस्तु वृतं वृषभपूर्वकम् ॥ १९ ॥&lt;br&gt;&#xA;आधाराख्यमनन्तञ्च धर्माद्यञ्च चतुष्टयम् ।&lt;br&gt;&#xA;वृषासनपदञ्चोक्त्वा चतुर्थ्यन्तं हृदान्वितम् ॥ २० ॥&lt;br&gt;&#xA;प्रणवादि नमोन्तञ्च कृत्वोक्षासनमत्रहि ।&lt;br&gt;&#xA;वृकारं हृत्पुटं कृत्वा वृषमूर्तिं प्रकल्पयेत् ॥ २१ ॥&lt;br&gt;&#xA;ऊर्ध्वे ब्रह्माणि विन्यस्य मूलन्तत्कल्पितन्यसेत् ।&lt;br&gt;&#xA;सङ्कल्पितहृदादींश्च क्रमेण विनिवेशयेत् ॥ २२ ॥&lt;br&gt;&#xA;तत्वतत्वेश्वरोपेतं मूर्तिमूर्तिश्व्रान्यसेत् ।&lt;br&gt;&#xA;आवाहनादिकं पूर्वं प्रमुखं वृषमूलतः ॥ २३ ॥&lt;br&gt;&#xA;कृत्वा वृषभगायत्र्या गन्धाद्यैः क्रमशोर्चयेत् ।&lt;br&gt;&#xA;मध्यकुम्भेऽपि सम्पूज्य लोकपान् परितो यजेत् ॥ २४ ॥&lt;/p&gt;</description>
    </item>
    <item>
      <title>०७ निराजनविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/07_nirAjanavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/07_nirAjanavidhiH/</guid>
      <description>&lt;p&gt;नीराजनविधिं वक्ष्ये स च रात्रौ विधीयते ।&lt;br&gt;&#xA;प्रदोषादौ विधेयो वा धूपदीपावसानके ॥ १ ॥&lt;br&gt;&#xA;उत्सवादौ च कर्तव्यमन्यस्मिन् मङ्गलेपि च ।&lt;br&gt;&#xA;तदर्थं स्थण्डिलं कुर्यात् मण्डलं वा समाचरेत् ॥ २ ॥&lt;br&gt;&#xA;गर्भेऽर्धमण्डपे वापि स्नपनाख्ये तदग्रके ।&lt;br&gt;&#xA;महानसेवाचान्यस्मिन् प्रोक्षयेदस्त्रमन्त्रतः ॥ ३ ॥&lt;br&gt;&#xA;पात्राण्याहृत्य शुद्धानि दीपाधारयुतानि च ।&lt;br&gt;&#xA;पात्राणि च विधेयानि बलिपात्रोक्तवर्त्मना ॥ ४ ॥&lt;br&gt;&#xA;दीपाधारांश्च तन्मध्ये कारयेदेकमात्रतः ।&lt;br&gt;&#xA;पादाङ्गुलविवृद्ध्यातु नवाङ्गुलसमाविधि ॥ ५ ॥&lt;br&gt;&#xA;विस्तारस्तत्समोवापि तदर्धं वोच्चमिष्यते ।&lt;br&gt;&#xA;वसुधा मध्यमे भक्ते नवधामानमीरितम् ॥ ६ ॥&lt;br&gt;&#xA;ओष्ठो यवद्वयादर्धवृद्ध्या मात्रावसानकः ।&lt;br&gt;&#xA;पात्रमान घनं चार्धं मध्ये सुषिरसंयुतम् ॥ ७ ॥&lt;br&gt;&#xA;पद्माकारञ्च वा कुर्यात् पालिकापादसन्निभम् ।&lt;br&gt;&#xA;धुर्तूरकुसुमाकारं शरवाकारमेव वा ॥ ८ ॥&lt;br&gt;&#xA;चतुरष्टदलोपेतं सर्वालङ्कारसंयुतम् ।&lt;br&gt;&#xA;एकपात्रे भवेदेकदीपाधारन्तु पञ्च वा ॥ ९ ॥&lt;br&gt;&#xA;नव वा कारयेत्तांश्च संसक्तान् सान्तरांस्तु वा ।&lt;br&gt;&#xA;पिष्टेनान्नेन वा दीपाधारान्देवार्थमेव वा ॥ १० ॥&lt;br&gt;&#xA;देव्यर्थं प्रतिमार्थञ्च विशेषान्नृत्त रूपिणः ।&lt;br&gt;&#xA;एकत्र तिलमन्यत्र सर्षपं लवणन्तथा ॥ ११ ॥&lt;br&gt;&#xA;कार्पासबीजमन्यत्र गोमयं पिष्टमेव वा ।&lt;br&gt;&#xA;वर्णभक्त हविष्यं च वटाश्वदकानि ॥ १२ ॥&lt;br&gt;&#xA;चतुर्दिक्षु च कोणोषु क्रमेण परिकल्पयेत् ।&lt;br&gt;&#xA;मध्यमे दीपपात्रन्तु पञ्च वा परिकल्पयेत् ॥ १३ ॥&lt;br&gt;&#xA;गन्धमर्घ्यञ्च पुष्पञ्च भस्मचाग्नेयकोणतः ।&lt;br&gt;&#xA;सर्वत्र दीपान्वा कुर्यान्नवसङ्ख्यान् समुज्वलान् ॥ १४ ॥&lt;br&gt;&#xA;घृतार्द्रांस्तैलसंयुक्तान् ब्रह्माङ्गसहितान्यसेत् ।&lt;br&gt;&#xA;लोकपाला विरिञ्चेन मूर्तयोमूर्तिपास्तु वा ॥ १५ ॥&lt;br&gt;&#xA;वसवो वह्निसंयुक्ता वामाद्याश्शक्तयः पराः ।&lt;br&gt;&#xA;कलाभूतानि देवांश्च ब्रह्माद्याः कारणेश्वराः ॥ १६ ॥&lt;br&gt;&#xA;पात्रदेवास्समाख्याता वह्निर्वादीपदेवताः ।&lt;br&gt;&#xA;प्रस्थपादादि तद्वृद्ध्यातु चाढकान्तमुदाह्रतम् ॥ १७ ॥&lt;br&gt;&#xA;तिलादीनां प्रमाणन्तु पात्राणां कर्तुरिच्छया ।&lt;br&gt;&#xA;संस्कारैस्सर्वसामान्यैः संस्कृत्योक्त क्रमेण च ॥ १८ ॥&lt;br&gt;&#xA;वह्नि बीजमनुस्मृत्य दीपं दीपेन नियोजयेत् ।&lt;br&gt;&#xA;सर्वातोद्यसमायुक्तं शङ्खध्वनि समन्वितम् ॥ १९ ॥&lt;br&gt;&#xA;गामनृत्तसमायुक्तं धारयेत्तान्यथाक्रमात् ।&lt;br&gt;&#xA;स्त्रीभिर्वावाहयेद्दीपानथवा परिचारकैः ॥ २० ॥&lt;br&gt;&#xA;देवाग्रे स्थापयित्वा तां त्रिपाद्युपरि पूजयेत् ।&lt;br&gt;&#xA;दत्वा पाद्यमजातेन दद्यादाचमनं हृदा ॥ २१ ॥&lt;br&gt;&#xA;गन्धादिनार्चयेत् सर्वान् स्वबीजेन हृदादिना ।&lt;br&gt;&#xA;त्रिवारमेकवारं वा भ्रामयेच्छिवमूर्धनि ॥ २२ ॥&lt;br&gt;&#xA;सङ्गृह्य तानि हस्ताभ्यां दीपपात्राणि पूजयेत् ।&lt;br&gt;&#xA;आत्मतत्वादिभिर्मन्त्रैः दद्याच्छिष्य कराम्बुजे ॥ २३ ॥&lt;br&gt;&#xA;सोपि सङ्गृह्य तं दीपं सप्रणामन्निवेशयेत् ।&lt;br&gt;&#xA;सितं पूतं सुगन्धञ्च निर्वालुकमनन्तरम् ॥ २४ ॥&lt;br&gt;&#xA;गृहीत्वा भस्महस्तेन भ्रामयित्वा शिवोपरि ।&lt;br&gt;&#xA;त्रिवारन्दीपमध्ये तु निक्षिप्य तदनन्तरम् ॥ २५ ॥&lt;br&gt;&#xA;अङ्गुष्ठानामिकाभ्यान्तु तिलकं पञ्चवक्त्रके ।&lt;br&gt;&#xA;ललाटेषु क्रमात् कुर्याद्धृदि बाह्वोरनुक्रमात् ॥ २६ ॥&lt;br&gt;&#xA;पीठेपि तिलकं कुर्याद्देवीं वामप्रदेशके ।&lt;br&gt;&#xA;देवी व्यक्तस्वरूपाचेत्तिलकञ्च पुरो भवेत् ॥ २७ ॥&lt;br&gt;&#xA;कण्ठप्रदेशे मूलेन हृदयेनाथवानयेत् ।&lt;br&gt;&#xA;बेरे ललाटहृत्बाहुप्रदेशे तिलकन्नयेत् ॥ २८ ॥&lt;br&gt;&#xA;तद् भस्मना समादाय स्वल्पञ्चण्डेश्वरादिषु ।&lt;br&gt;&#xA;भक्तेष्वन्येषु लोहादि कृतबेरेषु दापयेत् ॥ २९ ॥&lt;br&gt;&#xA;ततो भक्तजनेभ्यश्च दद्याद्देशिक पूर्वकम् ।&lt;br&gt;&#xA;सर्वालङ्कारसंयुक्तं पात्राण्याहृत्यपूर्ववत् ॥ ३० ॥&lt;br&gt;&#xA;सज्वालान्यथ निर्ज्वालान्यादाय शिवमन्दिरात् ।&lt;br&gt;&#xA;पीठाग्रे वृषभागे वा गोपुरस्यान्तिकेपि वा ॥ ३१ ॥&lt;br&gt;&#xA;वृषमूलेथवान्यस्मिन्निक्षिपेत्ताननुक्रमात् ।&lt;br&gt;&#xA;द्रव्याणि गुरवे दद्याद्दहेद्वातेन वह्निना ॥ ३२ ॥&lt;br&gt;&#xA;तिलादीनां प्रमाणन्तु यथेष्टं वा प्रकीर्तितम् ।&lt;br&gt;&#xA;राज्ञामपि च कर्तव्यं किन्त्वग्निस्तत्र देवता ॥ ३३ ॥&lt;br&gt;&#xA;राज्ञाभिषेककलादौ कुर्याद्विजयहेतवे ।&lt;br&gt;&#xA;देशिकस्याभिषेकेपि किन्तु दीपविवर्जितम् ॥ ३४ ॥&lt;/p&gt;</description>
    </item>
    <item>
      <title>०८ कृत्तिकादीपावलिविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/08_kRttikAdIpAvalividhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/08_kRttikAdIpAvalividhiH/</guid>
      <description>&lt;p&gt;दीपावलिं प्रवक्ष्यामि शृणुध्वं द्विजसत्तमाः ।&lt;br&gt;&#xA;मासे तु कार्तिकाख्ये तु नक्षत्रे कृत्तिकाह्वये ॥ १ ॥&lt;br&gt;&#xA;पूर्णायां वाथ तद्योगे सर्वकामप्रसिद्धये ।&lt;br&gt;&#xA;रव्यस्तमय वेलायान्दीपारोहणमाचरेत् ॥ २ ॥&lt;br&gt;&#xA;कर्तुरष्टमराश्यादि लग्नदोषनिरीक्षणम् ।&lt;br&gt;&#xA;वृष्टिवैनाशिकर्क्षादि प्रेक्षणन्तत्र सम्मतम् ॥ ३ ॥&lt;br&gt;&#xA;रवेरस्तमयात्पूर्वं यामपादावसानकम् ।&lt;br&gt;&#xA;कालस्तदूर्ध्वं यामार्धपर्यन्तः काल एव वा ॥ ४ ॥&lt;br&gt;&#xA;एवन्निश्चित्य कालन्तु कारयेद्वाङ्कुरार्पणम् ।&lt;br&gt;&#xA;दीपाराधनपूवेद्युरधिवासनमारभेत् ॥ ५ ॥&lt;br&gt;&#xA;देवाग्रे स्थापयेद्दण्डं प्रतिगोपुरमेव वा ।&lt;br&gt;&#xA;अष्टदिक्षु चतुर्दिक्षु त्रिष्वेकत्र च वा द्वयोः ॥ ६ ॥&lt;br&gt;&#xA;दीपदण्डप्रमाणन्तु ध्वजदण्डप्रमाणवत् ।&lt;br&gt;&#xA;स दण्डो नालिकेरो वा तालः क्रमुकवेणुजौ ॥ ७ ॥&lt;br&gt;&#xA;ध्वजदण्डोक्तदण्डो वा तत्र कीलांश्च योजयेत् ।&lt;br&gt;&#xA;द्वादशाङ्गुलमारभ्य व्योमाङ्गुलविवृद्धितः ॥ ८ ॥&lt;br&gt;&#xA;पञ्चाशत्करजान्तं तुदण्डात्कीलविनिर्गमः ।&lt;br&gt;&#xA;द्विमात्रात् पादवृद्ध्यातु षडङ्गुलसमावधि ॥ ९ ॥&lt;br&gt;&#xA;विस्तारस्यात् घनस्तस्य त्र्यंशमर्धं त्रिपादकम् ।&lt;br&gt;&#xA;दण्डप्रोक्ता भवेयुर्वा लग्ना वा कीलपादपाः ॥ १० ॥&lt;br&gt;&#xA;नवकीलं समारभ्य व्योमकीलविवृद्धितः ।&lt;br&gt;&#xA;सप्तविंशतिकीलान्तं दिश्येकस्यां नियोजयेत् ॥ ११ ॥&lt;br&gt;&#xA;विसृष्वन्यासु दिक्ष्वेवं कीलांश्च विनिवेशयेत् ।&lt;br&gt;&#xA;त्रिकीलं वा चतुष्कीलमिष्टमानसमन्वितम् ॥ १२ ॥&lt;br&gt;&#xA;तदग्रे स्थापयेत् पात्रधारणार्थं विशेषतः ।&lt;br&gt;&#xA;दारूद्भवानि चक्राणि प्रतिकीलन्तु योजयेत् ॥ १३ ॥&lt;br&gt;&#xA;दीपिकाः प्रतिचक्रन्तु वसुद्वादशषोडश ।&lt;br&gt;&#xA;योजयेद्वा बहिश्शुष्कैः नालिकेरदलादिभिः ॥ १४ ॥&lt;br&gt;&#xA;छादयेद्वाथ चक्राणि तन्निच्छिद्रं यथा भवेत् ।&lt;br&gt;&#xA;एकहस्तविशालन्तु द्विगुणायतसंयुतम् ॥ १५ ॥&lt;br&gt;&#xA;दक्षिणे कल्पयेत् द्वारं दण्डारोहणसिद्धये ।&lt;br&gt;&#xA;कल्पमेतत्समाख्यातमनुकल्पमथोच्यते ॥ १६ ॥&lt;br&gt;&#xA;हित्वा चक्राणि सर्वाणि प्रतिकीलन्तु दीपिकाः ।&lt;br&gt;&#xA;योजयेदुपकल्पं स्याद्धोमकूटविवर्जितम् ॥ १७ ॥&lt;br&gt;&#xA;दण्डं विहाय यत्कॢप्तमकल्पमिति कथ्यते ।&lt;br&gt;&#xA;दीपकूटान्नयेद्दिक्षु विदिक्ष्वपि तदन्तरे ॥ १८ ॥&lt;br&gt;&#xA;प्रतिवेदन्तु कर्तव्या दीपिका बहुसङ्ख्यया ।&lt;br&gt;&#xA;स्थापयेत् दीपदण्डांश्च मालाकारेण वा बहून् ॥ १९ ॥&lt;br&gt;&#xA;तोरणाकारतोपिवा वृत्ताकारेण वा बहून् ।&lt;br&gt;&#xA;प्रभाकारांश्च वा कृत्वा तत्र दीपांश्च योजयेत् ॥ २० ॥&lt;br&gt;&#xA;प्रासादे गोपुरे शाले परिवारालयादिषु ।&lt;br&gt;&#xA;मण्टपे बलिपीठादौ कूपे वाथ गृहेपि वा ॥ २१ ॥&lt;br&gt;&#xA;वृषे महानसे कुर्यात् पुष्पमण्टपिकादिषु ।&lt;br&gt;&#xA;बहिर्वा कल्पयेद्दीपान् ग्रामादिष्वपि सर्वतः ॥ २२ ॥&lt;br&gt;&#xA;दीपावलिरियं कार्या अधिवासनपूर्वकम् ।&lt;br&gt;&#xA;अस्त्रेण शोधयेद्दण्डं प्रणवेन तु पूजयेत् ॥ २३ ॥&lt;br&gt;&#xA;षट्चतुःपञ्चतालेनावटं भूमौ समाचरेत् ।&lt;br&gt;&#xA;स्थापयित्वा तु पूर्वेद्युः स्तन्मूले वेदिकां नयेत् ॥ २४ ॥&lt;br&gt;&#xA;ध्वजदण्डे यथा देवी किन्तु पद्मयुतन्तु वा ।&lt;br&gt;&#xA;शिल्पिनं मोचयित्वान्ते पुण्याहं वाचयेत्ततः ॥ २५ ॥&lt;br&gt;&#xA;दीपेन पूजयेद्दण्डं गन्धपुष्पादि संयुतम् ।&lt;br&gt;&#xA;बध्वा प्रतिसरञ्चान्तः प्रविश्येदं समाचरेत् ॥ २६ ॥&lt;br&gt;&#xA;आलये मण्टपे वापि यागमण्टप एव वा ।&lt;br&gt;&#xA;मनोरमे शुभेन्यत्र गोमयेनोपलेपिते ॥ २७ ॥&lt;br&gt;&#xA;स्थण्डिलन्तत्र सङ्कल्प्य शस्त्रेण प्रोक्षयेत् गुरुः ।&lt;br&gt;&#xA;नववा पञ्चपात्राणि वैकं वा तत्र विन्यसेत् ॥ २८ ॥&lt;br&gt;&#xA;नीराजनविधौ देवास्ते सर्वेत्रापि च सम्मताः ।&lt;br&gt;&#xA;पात्रे प्रणव इत्युक्तश्चन्दनाद्यैस्समर्चयेत् ॥ २९ ॥&lt;br&gt;&#xA;कुण्डं वा स्थण्डिलं वापि तत्पूर्वस्मिन् प्रकल्पयेत् ।&lt;br&gt;&#xA;शिवाग्निं तत्र सम्पाद्य शिवं साङ्गञ्च तर्पयेत् ॥ ३० ॥&lt;br&gt;&#xA;समिधाज्येन चरुणा ततः कार्पासबीजतः ।&lt;br&gt;&#xA;क्षीरेण शतमर्धं वा तदर्धं वा समाचरेत् ॥ ३१ ॥&lt;br&gt;&#xA;मूलेनाङ्गैर्दशांशेन वह्निबीजमनुस्मरन् ।&lt;br&gt;&#xA;शतमष्टोत्तरं हुत्वा पूर्णामन्ते विधाय च ॥ ३२ ॥&lt;br&gt;&#xA;देवं साङ्गं विसृज्याथ दीपानारोपयेत् गुरुः ।&lt;br&gt;&#xA;तैलाज्येनवापूर्य पात्रं सर्वात्मकं स्मरन् ॥ ३३ ॥&lt;br&gt;&#xA;वह्निबीजमनुस्मृत्य मध्यादिभ्यः क्रमेण तु ।&lt;br&gt;&#xA;गन्धपुष्पादिभिश्चेष्ट्वा शिवाग्निञ्च विसर्जयेत् ॥ ३४ ॥&lt;br&gt;&#xA;गृहीत्वा मध्यपात्रं तु दीपदीपिकया गुरुः ।&lt;br&gt;&#xA;सर्वालङ्कारसंयुक्तं तरुणाख्यन्तु दीपकम् ॥ ३५ ॥&lt;br&gt;&#xA;दण्डोर्ध्वे स्थण्डिलेवापि हृदयेन निवेशयेत् ।&lt;br&gt;&#xA;होमान्ते दीपदण्डस्य कौतुकं वा समाचरेत् ॥ ३६ ॥&lt;br&gt;&#xA;ततो द्वितीयदिवसे चतुर्दिक्षुविदिक्षु च ।&lt;br&gt;&#xA;चतुस्तोरणसंयुक्तञ्चतुष्कूटसमन्वितम् ॥ ३७ ॥&lt;br&gt;&#xA;कूटानि पञ्चवेदाग्नि हस्तानिष्टान्तराणि च ।&lt;br&gt;&#xA;पूर्वस्यामथवाग्नेय्यां कूटमेकन्तु वा नयेत् ॥ ३८ ॥&lt;br&gt;&#xA;तोरणानि यथायोग्यन्नयेदिच्छावशेन तु ।&lt;br&gt;&#xA;सर्वत्र तोरणं कूटन्दर्भमालादिशोभितम् ॥ ३९ ॥&lt;br&gt;&#xA;सर्वालङ्कारसंयुक्तं कदलीपूगसंयुतम् ।&lt;br&gt;&#xA;एवं सम्पाद्य सर्वन्तु मन्दीभूते दिवाकरे ॥ ४० ॥&lt;br&gt;&#xA;पुण्याहं वाचयित्वा तु दण्डं गन्धादिनार्चयेत् ।&lt;br&gt;&#xA;वस्त्रयुग्मेन चैकेन वेष्टयेद्दण्डमूलकम् ॥ ४१ ॥&lt;br&gt;&#xA;स्वर्णादि निर्मितं पात्रं दण्डोर्ध्वे विनिवेशयेत् ।&lt;br&gt;&#xA;कार्पास बीजसाराभ्यां युक्तन्तैलाज्यसंयुतम् ॥ ४२ ॥&lt;br&gt;&#xA;कूटेषु योजयेद्धीमान् कुण्डेषु स्थण्डिलेषु वा ।&lt;br&gt;&#xA;अधिवासन होमेन समं होमं समाचरेत् ॥ ४३ ॥&lt;br&gt;&#xA;वह्नावीशे तु कूटे वा देशिको होममाचरेत् ।&lt;br&gt;&#xA;ब्रह्मा विष्णुश्च रुद्रश्च ईश्वरश्च सदाशिवः ॥ ४४ ॥&lt;br&gt;&#xA;अत्र होमाधिपाः प्रोक्ता दीपदण्डे सदाशिवः ।&lt;br&gt;&#xA;पलाशवटशम्यर्कान् सर्वे वह्नेरथापि वा ॥ ४५ ॥&lt;br&gt;&#xA;आचार्यं पूजयेत्पश्चात् वस्त्रकाञ्चनभूषणैः ।&lt;br&gt;&#xA;पूर्णाहुतिप्रदानान्ते सर्वादीपाद्विजोत्तमाः ॥ ४६ ॥&lt;br&gt;&#xA;एकीकृत्य हृदा पात्रे स्थापयेत् वह्निबीजतः ।&lt;br&gt;&#xA;सर्वालङ्कारसंयुक्तं मङ्गलाङ्कुर शोभितम् ॥ ४७ ॥&lt;br&gt;&#xA;वितानध्वजसंयुक्तं छत्रचामरसंयुतम् ।&lt;br&gt;&#xA;नानावाद्यसमायुक्तन्नानानृत्तसमन्वितम् ॥ ४८ ॥&lt;br&gt;&#xA;बेरेण च समायुक्तं बेरयात्रायुतन्नवा ।&lt;br&gt;&#xA;ग्रहस्थे ब्रह्मचारी वा दीपं सङ्ग्राह्य पाणिना ॥ ४९ ॥&lt;br&gt;&#xA;दण्डं शीघ्रं समारुह्य तदूर्ध्वे सौम्यवक्त्रयुक् ।&lt;br&gt;&#xA;दीपयेदूर्ध्वपात्रे तु तस्मात् सोप्यवतार्य तु ॥ ५० ॥&lt;br&gt;&#xA;विज्ञापयेन्महेशाय तस्मिन् काले तु चक्रगान् ।&lt;br&gt;&#xA;मूर्धादि पादपर्यन्तन्दीपानारोप्ययेत्ततः ॥ ५१ ॥&lt;br&gt;&#xA;दीपारोपणकर्तारं पूजयेत् परिचारकम् ।&lt;br&gt;&#xA;वस्त्राद्यैर्देशिको धीमानुत्तराभि मुखस्थितः ॥ ५२ ॥&lt;br&gt;&#xA;ज्योतिलिङ्गमनुस्मृत्य दहेत् कूटचतुष्टयम् ।&lt;br&gt;&#xA;अथवा कूटदाहञ्च हित्वान्यत् सर्वमाचरेत् ॥ ५३ ॥&lt;br&gt;&#xA;तोरणाधो नयेद्देवं दीपदण्डप्रदक्षिणम् ।&lt;br&gt;&#xA;कारयित्वा त्रयं ग्रामं नयेद्दीपसमन्वितम् ॥ ५४ ॥&lt;br&gt;&#xA;हर्म्य प्रदक्षिणं कृत्वा नयेदास्थानमण्टपम् ।&lt;br&gt;&#xA;प्रासादादिषु सर्वत्र दीपानारोपयेत्तदा ॥ ५५ ॥&lt;br&gt;&#xA;प्रविश्य देवतास्थानं परिवेषक्रमं नयेत् ।&lt;br&gt;&#xA;स्नपनं कारयेन्नो वा बेरलिङ्गं तदुक्तितः ॥ ५६ ॥&lt;br&gt;&#xA;प्रभूतन्तु हविर्दत्वा ताम्बूलन्तु निवेदयेत् ।&lt;br&gt;&#xA;पृथुकन्दापयेद्देवे नालिकेरफलान्वितम् ॥ ५७ ॥&lt;br&gt;&#xA;मरीचजीरकोपेतं गुलसारसमन्वितम् ।&lt;br&gt;&#xA;अङ्कुरार्पणहीनं वा क्रियामेनां समाचरेत् ॥ ५८ ॥&lt;br&gt;&#xA;गुरवे दक्षिणान्दद्याद्धोतृभ्यस्तदनन्तरम् ।&lt;br&gt;&#xA;अत्रोपयोगियत् द्रव्यं होमकूटादि दण्डकम् ॥ ५९ ॥&lt;br&gt;&#xA;तदङ्गमपरं चान्यद्देशिकाय प्रदापयेत् ।&lt;br&gt;&#xA;इदं कर्म विधेयं स्यात् राज्ञामावासकेपि च ॥ ६० ॥&lt;br&gt;&#xA;ग्रामादौ च विधेयं स्यात् ब्रह्मस्थानादिषु द्विजाः ।&lt;br&gt;&#xA;अन्येषामपि मर्त्यानां वाहनानां क्षयेपि च ॥ ६१ ॥&lt;br&gt;&#xA;गोशालायां विशेषेण तेषां रोगनिवृत्तये ।&lt;br&gt;&#xA;यान्तिथिं समनुप्राप्य उदयं याति भास्करः ॥ ६२ ॥&lt;/p&gt;</description>
    </item>
    <item>
      <title>०९ मार्गशीर्षे घृतस्नान डोलारोहण पुष्ये</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/09_mArgashIrShe_ghRtasnAna_DolArohaNa_puShye/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/09_mArgashIrShe_ghRtasnAna_DolArohaNa_puShye/</guid>
      <description>&lt;p&gt;क्षौद्रपूजा विधिः&lt;/p&gt;&#xA;&lt;p&gt;मार्गशीर्षाख्य मासे तु यजेदार्द्रोडुके शिवम् ।&lt;br&gt;&#xA;घृतस्नानसमोपेतं प्रागुक्तविधिना सह ॥ १ ॥&lt;br&gt;&#xA;केवलस्नपनं वापि कारयित्वा विशेषतः ।&lt;br&gt;&#xA;गन्धाद्यैरर्चयेद्देवं नानागानैश्च तोषयेत् ॥ २ ॥&lt;br&gt;&#xA;ग्रामप्रदक्षिणन्नीत्वा देवं धाम्नि निवेशयेत् ।&lt;br&gt;&#xA;अथवा बलिहोमाभ्यां युक्तं रात्रौ दिवावपि ॥ ३ ॥&lt;br&gt;&#xA;बेरप्रदक्षिणं कृत्वा सर्वालङ्कार संयुतम् ।&lt;br&gt;&#xA;चूर्णोत्सव समायुक्तं तीर्थं कृत्वाऽऽलयं विशेत् ॥ ४ ॥&lt;/p&gt;&#xA;&lt;p&gt;डोलारोहन्ततः कुर्यात् सायाह्न समये द्विजाः ॥ ४१।२ ॥&lt;br&gt;&#xA;सर्वालङ्कारसंयुक्तं कृत्वा स्तम्भद्वयं तथा ।&lt;br&gt;&#xA;स्तम्भलक्षणसंयुक्तं तयोर्यष्टिन्निवेशयेत् ॥ ५१।२ ॥&lt;br&gt;&#xA;तन्मध्ये विन्यसेड्डोलाञ्चतुर्हस्तसमन्विताम् ।&lt;br&gt;&#xA;चतुर्बाहु समायुक्तामूर्ध्वप्रच्छादनान्विताम् ॥ ६१।२ ॥&lt;br&gt;&#xA;नानालङ्कारसंयुक्ता मथबाहुद्वयान्विताम् ।&lt;br&gt;&#xA;एकहंसासनोपेतां पुण्याह प्रोक्षणान्विताम् ॥ ७१।२ ॥&lt;br&gt;&#xA;अस्त्रतोयेन सम्प्रोक्ष्य कल्पयेदासनं यथा ।&lt;br&gt;&#xA;फलकायां यजेद्धंसं हृदा हंसासने यजेत् ॥ ८१।२ ॥&lt;br&gt;&#xA;ब्रह्माणन्दक्षिणे बाहौ वामबाहौ यजेद्धरिम् ।&lt;br&gt;&#xA;विष्टरे रुद्रमिष्ट्वा तु फलकोर्ध्वे शिवं यजेत् ॥ ९१।२ ॥&lt;br&gt;&#xA;वामे देवीं समभ्यर्च्य सेनानीन्मध्यमे यजेत् ।&lt;br&gt;&#xA;गन्धाद्यैरथवा देवीमर्चयेत् फलकोपरि ॥ १०१।२ ॥&lt;br&gt;&#xA;नानागानसमायुक्तन्नाना नृत्तसमन्वितम् ।&lt;br&gt;&#xA;नानावाद्यसमोपेतं तदा सन्तोषयेद्धरम् ॥ १११।२ ॥&lt;br&gt;&#xA;अन्यत्रापि च कर्तव्यं डोलरोहणमिष्टदम् ।&lt;br&gt;&#xA;प्रत्यहं वा विधेयं स्यात् सर्वकामार्थसिद्धये ॥ १२१।२ ॥&lt;br&gt;&#xA;डोलाचलनमिष्टं स्यात् बेरस्यारोहणेन च ।&lt;br&gt;&#xA;अस्मिन् मासे सपित्रर्क्षे विशेषाज्यसमन्वितम् ॥ १३१।२ ॥&lt;/p&gt;</description>
    </item>
    <item>
      <title>१० माघमासे घृतकम्बलपूजाविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/10_mAghamAse_ghRtakambalapUjAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/10_mAghamAse_ghRtakambalapUjAvidhiH/</guid>
      <description>&lt;p&gt;माघमासे मघर्क्षे तु कुर्याद्वै घृतकम्बलम् ।&lt;br&gt;&#xA;कापिलं केवलञ्चाज्यं कृमि कीटादिवर्जितम् ॥ १ ॥&lt;br&gt;&#xA;नीरोमं नूतनं शुद्धं सुगन्धं स्थापयेत् गुरुः ।&lt;br&gt;&#xA;शस्त्रेण निक्षिपेत् तोये वारुणं बीजमुच्चरन् ॥ २ ॥&lt;br&gt;&#xA;तदाज्यं पिण्डवत् कृत्वा कुङ्कुमागरुसंस्कृतम् ।&lt;br&gt;&#xA;हरिद्राचूर्णकर्पूर चूर्णाभ्यामपि संस्कृतम् ॥ ३ ॥&lt;br&gt;&#xA;हेमादि पात्रे संस्थाप्य धूपयित्वाभिमन्त्रयेत् ।&lt;br&gt;&#xA;पञ्चब्रह्मषडङ्गैश्च शिवेन तदनन्तरम् ॥ ४ ॥&lt;br&gt;&#xA;विशेषस्नपनं कुर्यात् पञ्चगव्यामृतैस्तु वा ।&lt;br&gt;&#xA;विशेषपूजां कृत्वान्ते स्थण्डिले स्थापयेत् घृतम् ॥ ५ ॥&lt;br&gt;&#xA;गनधाद्यैरर्चयेद्धीमान् हृन्मन्त्रं सम्यगुच्चरन् ।&lt;br&gt;&#xA;तत्पूर्वे स्थण्डिले धीमान् तर्पयेच्छिवपावकम् ॥ ६ ॥&lt;br&gt;&#xA;पलाशसमिदाज्यान्न तिललाजसमन्वितम् ।&lt;br&gt;&#xA;शतमष्टोत्तरं हुत्वा पूर्णामन्ते विधाय च ॥ ७ ॥&lt;br&gt;&#xA;घृते सम्पातहोमञ्च पवित्रारोहवर्त्मना ।&lt;br&gt;&#xA;कृत्वा संस्थापयेत्पूर्वं स्थण्डिले सापिधानकम् ॥ ८ ॥&lt;br&gt;&#xA;कवचेनावकुण्ठ्याथ प्रातर्मध्याह्न एव वा ।&lt;br&gt;&#xA;सम्पूज्य पूर्ववद्देवं स्नपनादि समन्वितम् ॥ ९ ॥&lt;br&gt;&#xA;विशेषेणार्चयित्वा तु सर्वालङ्कारसंयुतम् ।&lt;br&gt;&#xA;धामप्रदक्षिणं कृत्वा शिवमन्त्रं समुच्चरन् ॥ १० ॥&lt;br&gt;&#xA;लिङ्गं सर्वत्र चालिप्य पीठान्तं सर्वपीठकम् ।&lt;br&gt;&#xA;गन्धाद्यैरर्चयित्वा तु कम्बलेन च वेष्टयेत् ॥ ११ ॥&lt;/p&gt;</description>
    </item>
    <item>
      <title>११ माघे शिवरात्रिपूजाविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/11_mAghe_shivarAtripUjAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/11_mAghe_shivarAtripUjAvidhiH/</guid>
      <description>&lt;p&gt;अथ वक्ष्ये विशेषेण शिवरात्रिव्रतं द्विजाः ।&lt;br&gt;&#xA;श्रुण्वन्तु संयतायूयं व्रतानामुत्तमोत्तम् ॥ १ ॥&lt;br&gt;&#xA;अनुष्ठितं पुरा देव्या यदन्यैरप्यनुष्ठितम् ।&lt;br&gt;&#xA;मया सह मुदा सार्धं रमन्तीप्सितमाययुः ॥ २ ॥&lt;br&gt;&#xA;न बाध्यन्ते यमादेशात् किङ्करैः क्रूरदृष्टिभिः ।&lt;br&gt;&#xA;यमञ्चापि न पश्यन्ति नरकाणि च नो ययुः ॥ ३ ॥&lt;br&gt;&#xA;श्रिणुध्वं तद्विधानं हि सर्वेषामपिसम्मतम् ।&lt;br&gt;&#xA;माघमास्यासिते पक्षे विद्यते या चतुर्दशी ॥ ४ ॥&lt;br&gt;&#xA;तद्रात्रिश्शिवरात्रिस्यात् सर्वपुण्यशुभावहा ।&lt;br&gt;&#xA;तस्यामेव शिवपूजा शिवलिङ्गे शिवालये ॥ ५ ॥&lt;br&gt;&#xA;कृतस्नानोपवासेन पूर्वेह्नि नियतेन च ।&lt;br&gt;&#xA;साधकेनोपचारेण कर्तव्या श्रद्धया सह ॥ ६ ॥&lt;br&gt;&#xA;पञ्चशुद्धिः पुरा कृत्वा पूर्वोक्त विधिना ततः ।&lt;br&gt;&#xA;शिवासनं प्रकल्प्यात्र मूर्तिं विद्यातनुं ततः ॥ ७ ॥&lt;br&gt;&#xA;आवाह्य सन्निधीकृत्य शिवं पाद्यादिनार्चयेत् ।&lt;br&gt;&#xA;अभ्यर्च्य गन्धतैलेन पिष्टेनोद्वर्त्य शोधयेत् ॥ ८ ॥&lt;br&gt;&#xA;पञ्चामृतैः पञ्चगव्यैस्तत्तद्युक्त्या भषेचयेत् ।&lt;br&gt;&#xA;गन्धोदकेन विधिना घृताद्यैरभिषेचयेत् ॥ ९ ॥&lt;br&gt;&#xA;पवित्रैः पञ्चभिः कुर्यात् पञ्चाङ्गैश्च क्रमेण तु ।&lt;br&gt;&#xA;पिष्टेन पुनरप्येवमुद्वर्त्यामलकेन तु ॥ १० ॥&lt;br&gt;&#xA;चूर्णेनापि सपिष्टेन रजन्या धूपितेन च ।&lt;br&gt;&#xA;अस्त्रेण शोधितेनैव शोधयेदुदकेन च ॥ ११ ॥&lt;br&gt;&#xA;नालिकेरोदकेनैव तं पश्चादभिषेचयेत् ।&lt;br&gt;&#xA;गन्धोदकेन मूलाङ्गब्रह्मभिश्चाभिषेचयेत् ॥ १२ ॥&lt;br&gt;&#xA;कार्पासकेन शुद्धेन वस्त्रेण परिमार्जितम् ।&lt;br&gt;&#xA;लिङ्गमाच्छाद्य देवाङ्गाद्येन शुद्धेन वाससा ॥ १३ ॥&lt;br&gt;&#xA;यामं प्रति पृथक् द्रव्यैर्गन्धाद्यैश्च समर्चयेत् ।&lt;br&gt;&#xA;चन्दनागरुकर्पूर कुङ्कुमाद्यैः क्रमेण तु ॥ १४ ॥&lt;br&gt;&#xA;मल्लिकोत्पलपुष्पैश्च जाति पुष्पैश्च बिल्वकैः ।&lt;br&gt;&#xA;दूर्वाक्षततिलैश्चापि संयुक्तं सम्यगर्चयेत् ॥ १५ ॥&lt;br&gt;&#xA;गुग्गुल्वगरुनिर्यास सर्जसारैश्च धूपयेत् ।&lt;br&gt;&#xA;दीपयेत् सुसितेनैव वर्तिनाज्यप्लुतेन च ॥ १६ ॥&lt;br&gt;&#xA;पायसं प्रथमे यामे द्वितीये कृसरं भवेत् ।&lt;br&gt;&#xA;गौलमन्नन्तृतीयेन शुद्धान्नञ्च चतुर्थके ॥ १७ ॥&lt;br&gt;&#xA;निवेद्य च ततः पश्चात् सर्वव्यञ्जन संयुतम् ।&lt;br&gt;&#xA;सघृतं गुलसंयुक्तन्ताम्बूलञ्च निवेदयेत् ॥ १८ ॥&lt;br&gt;&#xA;धूपमारात्रिकोपेतं शिवाय विनिवेद्य च ।&lt;br&gt;&#xA;होमं कुर्याद्विशेषेण कुण्डे वा स्थण्डिलेथवा ॥ १९ ॥&lt;br&gt;&#xA;कुण्डे कल्पेऽथवा पात्रे कुण्डसंस्कारपूर्वकम् ।&lt;br&gt;&#xA;शिवाग्निं कल्पयित्वाग्नौ हृदि कल्प्य शिवासनम् ॥ २० ॥&lt;br&gt;&#xA;सम्पूज्य तत्र देवेशञ्जुहुयात् ज्वलितेनले ।&lt;br&gt;&#xA;समादाज्य हविर्लाज तिलैर्मूलाङ्गब्रह्माभिः ॥ २१ ॥&lt;br&gt;&#xA;शिवाद्दशांशमन्येषां मन्त्राणामागुतिर्भवेत् ।&lt;br&gt;&#xA;दशादिदशवृद्ध्यातु यावत्पञ्चदशाहुतिः ॥ २२ ॥&lt;br&gt;&#xA;कृत्वा पूर्णां शिवेनैव निच्छिद्रपरिपूरणीम् ।&lt;br&gt;&#xA;वन्दयित्वाथ तम्भस्मदेवेशमभिवन्द्य च ॥ २३ ॥&lt;br&gt;&#xA;पूजयेत् पुनरप्येवं प्रतियामं पुनः पुनः ।&lt;br&gt;&#xA;स्वयं कर्तृमशक्तश्चेत् स्वार्थमन्येव कारयेत् ॥ २४ ॥&lt;br&gt;&#xA;नीत्वा जागरणं रात्रौ प्रभाते विमले ततः ।&lt;br&gt;&#xA;कृतनित्यक्रियः पश्चात् स्नपनं विधिपूर्वकम् ॥ २५ ॥&lt;br&gt;&#xA;देवं पूर्ववदभ्यर्च्य गुरुपूजान्ततो नयेत् ।&lt;br&gt;&#xA;दक्षिणाञ्च ततो दद्यात् वित्तशाठ्य विवर्जितः ॥ २६ ॥&lt;br&gt;&#xA;लिङ्गिनश्शिवभक्तांश्च ब्राह्मणानतिथीनपि ।&lt;br&gt;&#xA;पूजयेच्छक्तितो भक्त्या पूजां सम्यक् समाप्य च ॥ २७ ॥&lt;br&gt;&#xA;गत्वा बन्धूजनैस्सर्धं स्वगृहं प्रतिसाधकः ।&lt;br&gt;&#xA;पादौ हस्तौ च सङ्क्षाल्य पारणन्तु समाचरेत् ॥ २८ ॥&lt;/p&gt;</description>
    </item>
    <item>
      <title>१२ फाल्गुनमासगन्धपूजाविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/12_phAlgunamAsagandhapUjAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/12_phAlgunamAsagandhapUjAvidhiH/</guid>
      <description>&lt;p&gt;उत्तरे फाल्गुने मासे सर्वगन्धैश्च पूजयेत् ।&lt;br&gt;&#xA;विशेषस्नपनोपेतं विशेषयजनान्वितम् ॥ १ ॥&lt;br&gt;&#xA;दिक्पालात्पलवृद्ध्या तु पलसाहस्रकावधि ।&lt;br&gt;&#xA;प्रमाणञ्चन्दनस्योक्तन्तदर्धमगरुर्भवेत् ॥ २ ॥&lt;br&gt;&#xA;तत्पादं वा तदर्धं वा कुङ्कुमं स्यात्तदर्धतः ।&lt;br&gt;&#xA;पादमष्टांशकं वेष्टन्तदर्धं पादमेव वा ॥ ३ ॥&lt;br&gt;&#xA;कर्पूरद्विगुणं वापि पिष्ट्वा सर्वञ्च धूपयेत् ।&lt;br&gt;&#xA;वासितं गन्धपुष्पैश्च सर्वमन्त्रैश्च मन्त्रितम् ॥ ४ ॥&lt;br&gt;&#xA;घृतकम्बलमार्गेण संस्कृतं होमवर्त्मना ।&lt;br&gt;&#xA;गन्धैरालिप्य लिङ्गन्तु सपीठं शिवमन्त्रतः ॥ ५ ॥&lt;br&gt;&#xA;सुगन्धपुष्पमालाभिर्भूषयेल्लिङ्गपिण्डिके ।&lt;br&gt;&#xA;कम्बलेन विना सर्वं घृतकम्बलवन्नयेत् ॥ ६ ॥&lt;br&gt;&#xA;सर्वरोगसमुत्पत्तावद्भुते वाञ्छिताप्तये ।&lt;br&gt;&#xA;आभिचारकृते दोषे विधानमिदमाचरेत् ॥ ७ ॥&lt;/p&gt;</description>
    </item>
    <item>
      <title>१३ चैत्रमास-दमन-पूजा-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/13_chaitramAsa-damana-pUjA-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/13_chaitramAsa-damana-pUjA-vidhiH/</guid>
      <description>&lt;p&gt;दमनारोपणं वक्ष्ये चैत्रमासफलप्रदम् ।&lt;br&gt;&#xA;हरकोपात् पुराजातः बैरवो दमनाह्वयः ॥ १ ॥&lt;br&gt;&#xA;दान्तास्तेन सुरास्सर्वे दानवाश्च महाबलाः ।&lt;br&gt;&#xA;प्रीतेनाथ शिवेनोक्तो विटपो भवभूतले ॥ २ ॥&lt;br&gt;&#xA;दान्तनुत्वमनुप्राप्य मत्भोगाय भविष्यसि ।&lt;br&gt;&#xA;पूजयिष्यन्ति येमर्त्या देवन्त्वत्पल्लवादिभिः ॥ ३ ॥&lt;br&gt;&#xA;ते यास्यन्तिपरं स्थानन्दमनस्य प्रभावतः ।&lt;br&gt;&#xA;ये पुनर्नुकरिष्यन्ति दामनं पर्वमानवाः ॥ ४ ॥&lt;br&gt;&#xA;तेषान्तु चैत्रमासोत्थन्दत्तं पुण्यफलं मया ।&lt;br&gt;&#xA;सप्ताम्यां वा त्रयोदश्यां गत्वा दमनकान्तिकम् ॥ ५ ॥&lt;br&gt;&#xA;शोधयित्वास्त्र मन्त्रेण पजयेत्संहिताणुभिः ।&lt;br&gt;&#xA;अथ सम्बोधयेद्दामं शिववाक्येन मन्त्रवित् ॥ ६ ॥&lt;br&gt;&#xA;हरप्रसादसंलब्द त्वमन्त्रसन्निधी भव ।&lt;br&gt;&#xA;शिवकार्यं समुद्दिश्यनेतव्योसि शिवाज्ञया ॥ ७ ॥&lt;br&gt;&#xA;एवन्दमनमामन्त्र्य संरक्ष्य भवनं व्रजेत् ।&lt;br&gt;&#xA;यदिदूरं समानीय समूलम्मृत्तिकान्वितम् ॥ ८ ॥&lt;br&gt;&#xA;पुनरारोप्य मृत्पूर्णे पात्रे संसिच्य वारिणा ।&lt;br&gt;&#xA;ग्रहेप्यामन्त्रणं कार्यं पूर्वोक्तविधिना बुधः ॥ ९ ॥&lt;br&gt;&#xA;सायाह्नसमये प्राप्ते विदध्यादधिवासनम् ।&lt;br&gt;&#xA;आहृत्य यागवस्तूनि कृतस्नानादि सत्क्रियः ॥ १० ॥&lt;br&gt;&#xA;यथा विधिसमभ्यर्च्य भानुशङ्करपावकान् ।&lt;br&gt;&#xA;पश्चिमे देवदेवस्य तस्य मूलम्मृदायुतम् ॥ ११ ॥&lt;br&gt;&#xA;सद्योजातेन मनुना दीपितं हृदयेन वा ।&lt;br&gt;&#xA;वामेन शिरसा वापि नालन्धात्रीमथोत्तरे ॥ १२ ॥&lt;br&gt;&#xA;दक्षिणे भस्मपात्रञ्च शिखया रूपिणाथवा ।&lt;br&gt;&#xA;पुंसा वा वर्मणा प्राच्यां सपुष्पं दन्तधावनम् ॥ १३ ॥&lt;br&gt;&#xA;फलम्मूलेन गायत्र्या ऐशान्यां गन्धसंयुतम् ।&lt;br&gt;&#xA;पञ्चाङ्गमञ्जलौ कृत्वा दामं पुष्पाक्षतान्वितम् ॥ १४ ॥&lt;br&gt;&#xA;विज्ञापयेज्जगन्नाथन्दमणारोपणं प्रति ।&lt;br&gt;&#xA;आमन्त्रितोसि देवेश प्रातः काले मया प्रभो ॥ १५ ॥&lt;br&gt;&#xA;कर्तव्यञ्च यथा लाभं पूर्णं पर्वतवाज्ञया ।&lt;br&gt;&#xA;इति विज्ञाप्य देवस्य मस्तके कुसुमाञ्जलिम् ॥ १६ ॥&lt;br&gt;&#xA;संयोज्य शिवमन्त्रेण विदधीत जपादिकम् ।&lt;br&gt;&#xA;शेषं पात्रे विनिक्षिप्य द्वितीयेन पिधाय तत् ॥ १७ ॥&lt;br&gt;&#xA;पवित्रकविधानेन कवचेनावकुण्ठयेत् ।&lt;br&gt;&#xA;एवं सुरक्षितं कृत्वा शिवाय विनिवेदयेत् ॥ १८ ॥&lt;br&gt;&#xA;हविस्तदनु भुञ्जीत यदि वा पवनाशनः ।&lt;br&gt;&#xA;शिवाग्रे जागरं कृत्वा ध्यानगानजपादिभिः ॥ १९ ॥&lt;br&gt;&#xA;प्रातस्नात्वा जगन्नाथमष्टपुष्पैस्समर्चयेत् ।&lt;br&gt;&#xA;नित्यान्नैमित्तिकीञ्चैव कृत्वा पूजां विशेषतः ॥ २० ॥&lt;br&gt;&#xA;दमनैः पूजयेद्देवं पञ्चाङ्गैरपि खण्डितैः ।&lt;br&gt;&#xA;शेषमञ्जलिनादाय दूर्वापुष्पाक्षतान्वितम् ॥ २१ ॥&lt;br&gt;&#xA;ध्यायन्नभिमुखन्देवं पञ्चवक्त्रं सदाशिवम् ।&lt;br&gt;&#xA;आत्मविद्याशिवैस्तत्वैश्शिवाद्यैरीश्वरान्तकैः ॥ २२ ॥&lt;br&gt;&#xA;पवित्रक विधानेन क्रमेण शिवमर्चयेत् ।&lt;br&gt;&#xA;पूर्वोक्तैरात्मतत्वाद्यैः द्विचतुष्षट्स्वरान्वितैः ॥ २३ ॥&lt;br&gt;&#xA;सबिन्दुकैश्च शान्तैश्च पवित्रमनुनाचरेत् ।&lt;br&gt;&#xA;चतुर्थाञ्जलिमन्त्रस्तु प्रणवं शिवमन्त्रकम् ॥ २४ ॥&lt;br&gt;&#xA;मखेश्वराय च मखं पूरयेति च वीप्सितम् ।&lt;br&gt;&#xA;शूलपाणिञ्चतुर्थ्यन्तन्नमस्कारान्तमाचरेत् ॥ २५ ॥&lt;br&gt;&#xA;प्रणम्य शिवमभ्यर्च्य पावकञ्च विधानवित् ।&lt;br&gt;&#xA;विज्ञापयेत् शिवं पश्चात् वाञ्छितार्थफलप्रदम् ॥ २६ ॥&lt;br&gt;&#xA;भगवन्नतिरिक्तं वा हीनं वा यन्मयाकृतम् ।&lt;br&gt;&#xA;सर्वन्तदस्तु सम्पूर्णम्पर्व दामनकं मम ॥ २७ ॥&lt;br&gt;&#xA;एवं दामविधिं कृत्वा कुर्वीत गुरुपूजनम् ।&lt;br&gt;&#xA;परितोषकरं पश्चात् दीक्षितानपि तर्पयेत् ॥ २८ ॥&lt;br&gt;&#xA;ग्रहस्थो ब्रह्मचारीवा य एनं कुरुते विधिम् ।&lt;br&gt;&#xA;पूजा जपादिकन्तस्य स फलञ्चैत्रमासजम् ॥ २९ ॥&lt;/p&gt;</description>
    </item>
    <item>
      <title>१४ चैत्रमास वसन्तोत्सवविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/14_chaitramAsa_vasantotsavavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/14_chaitramAsa_vasantotsavavidhiH/</guid>
      <description>&lt;p&gt;तस्मिन् मासे विधेयस्याद्वसन्तोत्सव इष्टदः ।&lt;br&gt;&#xA;पूर्वेद्युः कौतुकं बद्ध्वा नानावृक्षसमाकुले ॥ १ ॥&lt;br&gt;&#xA;नानामाला समाकीर्णे नानाफलविचित्रते ।&lt;br&gt;&#xA;नानागानसमोपेते नानावाद्यसमन्विते ॥ २ ॥&lt;br&gt;&#xA;नानानृत्तसमायुक्ते नानायन्त्रसमन्विते ।&lt;br&gt;&#xA;प्रकीर्णपुष्पप्रकारे नानागन्धसमायुते ॥ ३ ॥&lt;br&gt;&#xA;पताकाभिस्समाकीर्णे ज्वलद्दीपैश्च दीपिते ।&lt;br&gt;&#xA;आस्थानमण्टपोपेते जलक्रिडासमन्विते ॥ ४ ॥&lt;br&gt;&#xA;देवोद्यानेनयेद्देवं सर्वालङ्कारसंयुतम् ।&lt;br&gt;&#xA;ग्रामप्रदक्षिणोपेतं मन्दीभूते दिवाकरे ॥ ५ ॥&lt;br&gt;&#xA;परिवेषक्रमन्तस्मिन् कृत्वा देवं विशेषतः ।&lt;br&gt;&#xA;पूजयेदुपचारैस्तु गन्धधूपसृगादिभिः ॥ ६ ॥&lt;br&gt;&#xA;सेवार्थमागतं स्मृत्वा वसन्तं कुसुमायुधम् ।&lt;br&gt;&#xA;देवस्य दक्षिणे वामे नानागन्धादिभिः क्रमात् ॥ ७ ॥&lt;br&gt;&#xA;कुम्भयोरर्चयेत्तौ तु हेमवस्त्राद्युपेतयोः ।&lt;br&gt;&#xA;स्थण्डिलद्वितये वापि नानापुष्पसमन्विते ॥ ८ ॥&lt;br&gt;&#xA;वस्त्रेणाच्छाद्य नैवेद्यं पायसं विनिवेदयेत् ।&lt;br&gt;&#xA;ताम्बूलन्दापयेदन्ते तोषयेत्तौ विशषतः ॥ ९ ॥&lt;br&gt;&#xA;नृत्तवाद्यसमोपेतैर्दिव्यगानैर्व्यपोह्य च ।&lt;br&gt;&#xA;एवं काले तु देवेशन्नयेद्देवालयं पुनः ॥ १० ॥&lt;br&gt;&#xA;स्नपनं कारयेच्चैव विशेषणार्चयेच्छिवम् ।&lt;br&gt;&#xA;एवं देवं विशेषणाभ्यर्चयेच्छिवमादरात् ॥ ११ ॥&lt;/p&gt;</description>
    </item>
    <item>
      <title>१५ वेशाखमासशीतकुम्भविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/15_veshAkhamAsashItakumbhavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/15_veshAkhamAsashItakumbhavidhiH/</guid>
      <description>&lt;p&gt;ततो वक्ष्यो विशेषेण शीतकुम्भमनुक्रमात् ।&lt;br&gt;&#xA;विशाखर्क्षे तु वैशाखेऽवग्रहे वा विधीयते ॥ १ ॥&lt;br&gt;&#xA;सर्वारिष्टविनाशार्थं सर्वाद्भुत निवृत्तये ।&lt;br&gt;&#xA;प्रायश्चित्तादिके कार्ये ग्रामदाहादिके नयेत् ॥ २ ॥&lt;br&gt;&#xA;चतुष्पाद्रोगसमये ज्वरमार्यादि सम्भवे ।&lt;br&gt;&#xA;शीतकुम्भविधिः कार्यस्तत्तन्द्दोषापनुत्तये ॥ ३ ॥&lt;br&gt;&#xA;यज्ञयोग्यैः द्रुमैः कृत्वा त्रिपादीं लिङ्गमूर्धनि ।&lt;br&gt;&#xA;वस्त्वङ्गुलं समारभ्याङ्गुलवृद्ध्याकरान्तकम् ॥ ४ ॥&lt;br&gt;&#xA;यथान्तरं तथा कृत्वा सम्प्रक्षालयाम्बुना गुरुः ।&lt;br&gt;&#xA;वस्त्रेणाच्छाद्य पादांश्च ब्रह्माणन्दक्षिणे यजेत् ॥ ५ ॥&lt;br&gt;&#xA;विष्णुं वामे वृषं प्रष्ठे त्रिषु पादेषु देवताः ।&lt;br&gt;&#xA;महामायान्नयसेदूर्ध्वं फलाकायां समन्ततः ॥ ६ ॥&lt;br&gt;&#xA;एवं कृत्वा त्रिपादींश्च विन्यसेल्लिङ्गपूर्धनि ।&lt;br&gt;&#xA;मण्डपे स्थण्डिलं कृत्वा वसुद्रोणादिशालिभिः ॥ ७ ॥&lt;br&gt;&#xA;तण्डुलैस्तिललाजैश्च तत्र कुम्भन्निवेशयेत् ।&lt;br&gt;&#xA;चतुर्द्रोणेन सम्पूर्णं श्रेष्ठं द्रोणत्रयेण तु ॥ ८ ॥&lt;br&gt;&#xA;मध्यमं खारिसम्पूर्णं कन्यसं सूत्रवेष्टितम् ।&lt;br&gt;&#xA;पक्वबिम्बफलाकारं सवस्त्रं कूर्चसंयुतम् ॥ ९ ॥&lt;br&gt;&#xA;कनकाब्जसमायुक्तं पञ्चरत्नोदरं शुभम् ।&lt;br&gt;&#xA;पृष्ठे सुषिरसंयुक्तं हेमनालसमन्वितम् ॥ १० ॥&lt;br&gt;&#xA;एकद्वित्र्यङ्घ्रिसंयुक्तन्निष्कमानकृतेन तु ।&lt;br&gt;&#xA;युगाङ्गुलसदैर्घ्येण सूच्यग्रसुषिरेण तु ॥ ११ ॥&lt;br&gt;&#xA;पिधानेन समोपेतं पल्लवेन समन्वितम् ।&lt;br&gt;&#xA;उपकुम्भन्तदग्रे वस्त्रहेमादि संयुतम् ॥ १२ ॥&lt;br&gt;&#xA;पृष्ठरन्ध्रविहीने तु दक्षिणे तस्य विन्यसेत् ।&lt;br&gt;&#xA;आसनञ्च ततः कृत्वा मूर्तिमावाहयेत्घटे ॥ १३ ॥&lt;br&gt;&#xA;ब्रह्माभिश्च कलोपेतैर्विद्यादेहं प्रकल्पयेत् ।&lt;br&gt;&#xA;प्रणवं शिवमावाह्य गन्धाद्यैस्सम्यगर्चयेत् ॥ १४ ॥&lt;br&gt;&#xA;प्रधाने चोपकुम्भे च क्रियामेनां समाचरेत् ।&lt;br&gt;&#xA;गन्धोदं वा मधुपयस्सर्वार्थं विनियोजयेत् ॥ १५ ॥&lt;br&gt;&#xA;प्रायश्चित्तेद्भुतेन्यस्मिन् दुरितानां क्षयार्थकम् ।&lt;br&gt;&#xA;पञ्चगव्यं विनिक्षिप्य शुद्धोदकमथापि वा ॥ १६ ॥&lt;br&gt;&#xA;गन्धं स्याच्चन्दनं भस्म सहितं वाथ कल्पयेत् ।&lt;br&gt;&#xA;अथवाचमनीयार्थं कल्पितो गन्ध एव वा ॥ १७ ॥&lt;br&gt;&#xA;नीरोमजन्तुकं द्रव्यम् उपकुम्भे विनिक्षिपेत् ।&lt;br&gt;&#xA;हृदा सम्पूज्य गन्धाद्यैस्ततो होमं समाचरेत् ॥ १८ ॥&lt;br&gt;&#xA;नवपञ्चैककुण्डेषु समिदाज्यान्न संयुतम् ।&lt;br&gt;&#xA;तिललाजसमायुक्तं मधुसस्येन्द्रसंयुतम् ॥ १९ ॥&lt;br&gt;&#xA;समिधोवञ्चुलोत्थास्युः सर्वावारुणमन्त्रतः ।&lt;br&gt;&#xA;आप्येनामृतबीजेन सम्पुटेन शिवेन च ॥ २० ॥&lt;br&gt;&#xA;आप्याधारणयोपेतं सहस्रं वा तदर्थकम् ।&lt;br&gt;&#xA;शतमष्टोत्तरं वापि प्रतिद्रव्यन्तु होमयेत् ॥ २१ ॥&lt;br&gt;&#xA;आप्याणुसम्पुटं मूलं जपेत्तत्सङ्ख्यकं यथा ।&lt;br&gt;&#xA;जप्तव्या वारुणा मन्त्रा मन्त्रजापिभिरिष्टिभिः ॥ २२ ॥&lt;br&gt;&#xA;आप्यायस्वेति वक्तव्या चतुर्वेदिभिरादरात् ।&lt;br&gt;&#xA;कृतस्नानैर्बिनीतैश्च हविष्यान्नाशनैर्द्विजैः ॥ २३ ॥&lt;br&gt;&#xA;अनन्यमानसैश्शान्तैराचार्याज्ञानुपालनैः ।&lt;br&gt;&#xA;शिवदीक्षासमोपेतैः सर्वेर्वृष्ट्यभिकाङ्क्षिभिः ॥ २४ ॥&lt;br&gt;&#xA;सर्वं देवालयं वारिसेकैस्सिञ्चेदहर्निशम् ।&lt;br&gt;&#xA;तत्काले पातयेत् क्षीरं गोस्तनेभ्यः विशेषतः ॥ २५ ॥&lt;br&gt;&#xA;सहस्रसङ्ख्यकावास्युः अर्धसङ्ख्या समन्विताः ।&lt;br&gt;&#xA;शतसङ्ख्याश्च पाताश्चेत् पुष्टावृष्टिर्भविष्यति ॥ २६ ॥&lt;br&gt;&#xA;एवं प्रतिदिनं कार्यं होमकाले द्विजोत्तमाः ।&lt;br&gt;&#xA;पूजायाञ्चाथ पूर्णायां वारुणीन्धारणां द्विजाः ॥ २७ ॥&lt;br&gt;&#xA;ध्यात्वाऽमृतमयम्मूलमुच्चरन्वौषडन्ततः ।&lt;br&gt;&#xA;कुर्याच्छङ्खस्वनोपेतं प्रत्यहं चैवमाचरेत् ॥ २८ ॥&lt;br&gt;&#xA;नित्यपूजावसाने तु नैमित्तिकमुपक्रमेत् ।&lt;br&gt;&#xA;नैमित्तिकं महच्चेत्तु महदादौ समाचरेत् ॥ २९ ॥&lt;br&gt;&#xA;नानागन्धसमोपेतैश्शीतोदैस्थापनान्वितैः ।&lt;br&gt;&#xA;संस्थाप्य देवदेवेशममृताप्लावनं स्मरन् ॥ ३० ॥&lt;br&gt;&#xA;चन्दनागरुकर्पूरकुङ्कुमैः प्रचुरैर्गुरुः ।&lt;br&gt;&#xA;गन्धपुष्पैरनेकैश्च तत्क्षणं प्रतिबोधितैः ॥ ३१ ॥&lt;br&gt;&#xA;कृष्णागरुद्भवैर्धूपैः हृष्टराज्यप्रकल्पितैः ।&lt;br&gt;&#xA;कर्पूरवर्तिभिर्दीपैः पायसैः प्रचूरैः क्षणात् ॥ ३२ ॥&lt;br&gt;&#xA;नवभाण्डप्रकॢप्तैश्च नैवेद्यैश्शालिकल्पितैः ।&lt;br&gt;&#xA;पानीयैश्शीतलैर्गन्धैः मृष्टैर्नूतनभाण्डकैः ॥ ३३ ॥&lt;br&gt;&#xA;ताम्बूलैर्गौरपत्रैश्च सुगन्धैः क्रमुकोद्भवैः ।&lt;br&gt;&#xA;मुखवाससमोपेतैः गानैर्वाद्यैश्च नर्तनैः ॥ ३४ ॥&lt;br&gt;&#xA;नवनाट्यरसोपेतैः स्तोत्रैर्वेदस्वरैरपि ।&lt;br&gt;&#xA;जापिभिर्जयशब्दैश्च नमस्कारैरनेकशः ॥ ३५ ॥&lt;br&gt;&#xA;पूजयेत् प्रत्यहं देवं यावत्स्यात् काङ्क्षितं फलम् ।&lt;br&gt;&#xA;तदन्ते होमकर्मेष्टं प्रत्यहं विधिरीतितः ॥ ३६ ॥&lt;br&gt;&#xA;प्रथमेह्नि विशेषोऽयं पूर्णान्ते तु घटद्वयम् ।&lt;br&gt;&#xA;सङ्ग्राहयित्वादोस्थञ्च शिरस्थं वा प्रदक्षिणम् ॥ ३७ ॥&lt;br&gt;&#xA;आभ्यां कृत्वा सुधाम्नस्तु च सुवारके&lt;br&gt;&#xA;आचार्यस्यानुकूलर्क्षे यजमानस्य चैवहि ॥ ३८ ॥&lt;br&gt;&#xA;सितिथौ च सुलग्ने वा रोपयेच्छिवमुच्चरन् ।&lt;br&gt;&#xA;घटं ससुषिरन्तस्मिन् नवकुम्भस्थितञ्जलम् ॥ ३९ ॥&lt;br&gt;&#xA;शिवमन्त्रं समुच्चार्य ध्यात्वा चामृत धारणम् ।&lt;br&gt;&#xA;निक्षिपेदुत्तरास्यस्तु त्रिपाद्युपरिमध्यगम् ॥ ४० ॥&lt;br&gt;&#xA;तोयशेषन्नयेन्नित्यं यावत्कर्मप्रसिद्ध्यति ।&lt;br&gt;&#xA;सप्ताहं वा द्विसप्ताहं त्रिसप्ताहन्तु मासकम् ॥ ४१ ॥&lt;br&gt;&#xA;द्विमासम्न वा त्रिमासं वा विधिमेवम्न समाचरेत् ।&lt;br&gt;&#xA;आचार्यं पूजयेदादौ वस्त्रैः पञ्चाङ्गभूषणैः ॥ ४२ ॥&lt;br&gt;&#xA;दक्षिणान्दापयेदादौ दशनिष्कादिकान्नृपः ।&lt;br&gt;&#xA;अन्ते च द्विगुणां पूजां दक्षिणामपि मानवाः ॥ ४३ ॥&lt;br&gt;&#xA;अन्येषामपि सर्वेषां हेमवस्त्राङ्गुलीयकान् ।&lt;br&gt;&#xA;निष्कैकन्दक्षिणोपेतां दद्याच्छ्रद्धासमन्वितम् ॥ ४४ ॥&lt;br&gt;&#xA;प्रत्यहं भोजनार्थन्तु तण्डुलव्यञ्जनान्वितम् ।&lt;br&gt;&#xA;ताम्बूलञ्च नृपस्तेभ्यः दद्याच्छ्रद्धासमन्वितम् ॥ ४५ ॥&lt;br&gt;&#xA;नित्यञ्च भोजनं कार्यं भक्तानां योगिनामपि ।&lt;br&gt;&#xA;दीनानाथ जनानाञ्च प्रत्यहं भोजनं भवेत् ॥ ४६ ॥&lt;/p&gt;</description>
    </item>
    <item>
      <title>१६ ज्येष्ठमासफलपूजाविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/16_jyeShThamAsaphalapUjAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/16_jyeShThamAsaphalapUjAvidhiH/</guid>
      <description>&lt;p&gt;ज्येष्ठमासे तु मूलर्क्षे पूजयेत् स्वादुभिः फलैः ।&lt;br&gt;&#xA;विशेषस्नपनोपेतं पञ्चामृत समन्वितम् ॥ १ ॥&lt;br&gt;&#xA;विशेषपूजा संयुक्तं पायसेन समन्वितम् ।&lt;br&gt;&#xA;विशेषहोम संयुक्तं समिदाज्यान्नकैस्सह ॥ २ ॥&lt;br&gt;&#xA;नानाफलसमायुक्तैर्द्रव्यैः पूर्णां विधाय च ।&lt;br&gt;&#xA;पीठादि लिङ्गमूर्धान्तं फलैर्मूलेन पूरयेत् ॥ ३ ॥&lt;br&gt;&#xA;कृत्वान्तर्हितलिङ्गं तु तद्बहिः पूरणं तु वा ।&lt;br&gt;&#xA;वस्त्राभ्यां वेष्टयेल्लिङ्गं पीठं कवचनमन्त्रतः ॥ ४ ॥&lt;br&gt;&#xA;सन्ध्यन्तरे परे वाह्नि तानि तस्माद्बहिर्नयेत् ।&lt;br&gt;&#xA;क्रियान्ते पूजयेत् कर्ता देशिकं वस्त्रकाञ्चनैः ॥ ५ ॥&lt;/p&gt;&#xA;&lt;p&gt;यद्यदिष्टफलं कर्तुस्तत्तच्छीघ्रं भविष्यति ॥ ५१।२ ॥&lt;/p&gt;&#xA;&lt;p&gt;इति उत्तरकामिकाख्ये महातन्त्रे ज्येष्ठमास फल पूजाविधिः&lt;br&gt;&#xA;षोडशः पटलः&lt;/p&gt;</description>
    </item>
    <item>
      <title>१७ आषाढ मास पूर्वफल्गुनी</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/17_AShADha_mAsa_pUrvaphalgunI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/17_AShADha_mAsa_pUrvaphalgunI/</guid>
      <description>&lt;p&gt;पूजा विधिः&lt;/p&gt;&#xA;&lt;p&gt;आषाढे मासि नक्षत्रे पूर्वफाल्गुन सञ्ज्ञके ।&lt;br&gt;&#xA;आश्वयुज्यथ वा मासे क्रियामेनां समाचरेत् ॥ १ ॥&lt;br&gt;&#xA;कौतुकं बन्धयेद्रात्रौ देव्याः पूर्वोक्तवर्त्मना ।&lt;br&gt;&#xA;देवदेव्यौश्च वा प्रातः कन्याभ्यः काञ्चनादिकम् ॥ २ ॥&lt;br&gt;&#xA;वस्त्रं च भोजनं दत्वा देव्याः क्षीरं निवेदयेत् ।&lt;br&gt;&#xA;ग्रामप्रदक्षिणं कुर्यात् सर्वालङ्कार संयुतम् ॥ ३ ॥&lt;br&gt;&#xA;तत्काले दापयेन्मुद्गाङ्कुरं लक्षण संयुतम् ।&lt;br&gt;&#xA;ग्रामप्रदक्षिणात्पूर्वं नैवेद्यं दापयेन्न वा ॥ ४ ॥&lt;br&gt;&#xA;आस्थान मण्डपं नीत्वा परिवेषक्रमं नयेत् ।&lt;br&gt;&#xA;रात्रिचूर्णं च तैलं च चूर्णोत्सवविधानतः ॥ ५ ॥&lt;br&gt;&#xA;दद्याद्देवाय देव्यै च जयेभ्यस्तदनन्तरम् ।&lt;br&gt;&#xA;ताम्बूलसहितं नानाव्यञ्जनं तण्डुलान्वितम् ॥ ६ ॥&lt;br&gt;&#xA;हित्वा वा चूर्णकार्यं च तण्डुलादिप्रदानकम् ।&lt;br&gt;&#xA;त्रिशूलेन समायुक्तं देवीं नद्यादिकं नयेत् ॥ ७ ॥&lt;br&gt;&#xA;स्थण्डिलद्वितयं कुर्याच्छालिभिर्विधिना गुरुः ।&lt;br&gt;&#xA;एकत्र शूलं संस्थाप्य देव्याः पूर्वं तदग्रके ॥ ८ ॥&lt;br&gt;&#xA;संस्थाप्य तान्घटान् सम्यक् स्नपनोक्तविधानतः ।&lt;br&gt;&#xA;सक्तुभिश्च फलोपेतैस्तान् सम्पूज्य ह्रदा गुरुः ॥ ९ ॥&lt;br&gt;&#xA;तैः संस्नाप्य च तच्छूलमवगाहनमाचरेत् ।&lt;br&gt;&#xA;तीर्थमध्ये जनैस्सार्धं प्रविशेदालयं प्राति ॥ १० ॥&lt;br&gt;&#xA;तीर्थकर्मविहीनं वा ग्रामादिभ्रमणावधि ।&lt;br&gt;&#xA;आस्मिन्दिने वा निर्वाणदीपमम्लानमालया ॥ ११ ॥&lt;br&gt;&#xA;प्रतिसंवत्सरं कुर्याद्बलिदान समन्वितम् ।&lt;br&gt;&#xA;अथवा बलिहोमाभ्यां युतं रात्रौ दिवापि वा ॥ १२ ॥&lt;br&gt;&#xA;बेरप्रदक्षिणं कृत्वा सर्वालङ्कार संयुतम् ।&lt;br&gt;&#xA;नानाभक्तजनैस्सार्धं नानास्वादुफलानि च ॥ १३ ॥&lt;br&gt;&#xA;गुडखण्ड समोपेतं सक्तु सन्दापयेद् गुरुः ।&lt;br&gt;&#xA;नानापूप समायुक्तं नानाफल समन्वितम् ॥ १४ ॥&lt;br&gt;&#xA;जलतीरे निवेद्यैशे गुडादि फलसक्तुकम् ।&lt;br&gt;&#xA;विमोच्य देवदेवाग्रे ततस्तीर्थं नवोदके ॥ १५ ॥&lt;br&gt;&#xA;विधाय केवलं वापि त्रिशूलेन समन्वितम् ।&lt;br&gt;&#xA;नीत्वालयं ततः कुर्यात् स्नपनं पूजया सह ॥ १६ ॥&lt;br&gt;&#xA;प्रभूतहविषोपेतं मुखवासेन संयुतम् ।&lt;br&gt;&#xA;ताम्बूलेन तदन्ते तु पूजयेद्गुरुमादरात् ॥ १७ ॥&lt;br&gt;&#xA;वस्त्रहेमाङ्गुलीयाद्यैर्दक्षिणां दापयेत्तः ।&lt;br&gt;&#xA;सर्वपापविनाशार्थं सर्वारिष्टनिवृत्तये ॥ १८ ॥&lt;br&gt;&#xA;सर्वाभीष्ट प्रसिध्यर्थं सर्वकार्याथ सिद्धये ।&lt;br&gt;&#xA;विधानमेतत् कर्तव्यं देव्यास्सन्तुष्टिकारणम् ॥ १९ ॥&lt;/p&gt;</description>
    </item>
    <item>
      <title>१८ श्रावणमासे पवित्रारोहण-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/18_shrAvaNamAse_pavitrArohaNa-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/18_shrAvaNamAse_pavitrArohaNa-vidhiH/</guid>
      <description>&lt;p&gt;दुरितस्य विनाशार्थं संवत्सरकृतस्य तु ।&lt;br&gt;&#xA;पवित्रकमहं वक्ष्ये त्रूयतां मुनि पुङ्गवाः ॥ १ ॥&lt;br&gt;&#xA;प्रायश्चित्तमकुर्वाणो मन्त्री विधि विलङ्घनात् ।&lt;br&gt;&#xA;सिद्धि भ्रंशमवाप्नोति देशिको रोग भाग् भवेत् ॥ २ ॥&lt;br&gt;&#xA;पुत्रको भुक्ति भाङ्ङ्नस्यात् जन्मनैकेन रोधनात् ।&lt;br&gt;&#xA;समयी समयस्थोऽपि नैव यस्मात् पवित्रकम् ॥ ३ ॥&lt;br&gt;&#xA;विधातव्यं प्रयत्नेन येन केन प्रकारतः ।&lt;br&gt;&#xA;प्रत्यहं वाङ्मनः कायव्यापारजनितादलम् ॥ ४ ॥&lt;br&gt;&#xA;पतनात् त्रायते यस्मात् तस्मादेदत् पवित्रकम् ।&lt;br&gt;&#xA;आषाढादि त्रयोमासाः ज्येष्ठ मध्यमकन्यसाः ॥ ५ ॥&lt;br&gt;&#xA;अश्विनी कृत्तिकामासावथवा सम्प्रकीर्तितौ ।&lt;br&gt;&#xA;पूर्व पक्षे चतुर्दश्यामाषाढे तु पवित्रकम् ॥ ६ ॥&lt;br&gt;&#xA;इतरेषु च मासेषु पक्षयोश्शुक्लकृष्णयोः ।&lt;br&gt;&#xA;चतुर्दश्यामथाष्टम्यां पवित्रं विधिनाचरेत् ॥ ७ ॥&lt;br&gt;&#xA;कृत्तिकादीपतः पश्चान्नैव कार्यं पवित्रकम् ।&lt;br&gt;&#xA;शुक्लपक्षे गृहस्थस्य यतेरुभय पक्षयोः ॥ ८ ॥&lt;br&gt;&#xA;कर्तुः कारयितुश्चानुकूलर्क्षं वा न वा मतम् ।&lt;br&gt;&#xA;क्षौमकार्पासजं सूत्रं मौञ्जं वा तदसम्भवे ॥ ९ ॥&lt;br&gt;&#xA;दर्भं सवत्कलोत्थं वा समाहृत्याधिवासयेत् ।&lt;br&gt;&#xA;त्रिगुणं त्रिगुणीकृत्य शोधयेदस्त्रमन्त्रतः ॥ १० ॥&lt;br&gt;&#xA;रोमाद्यं शुद्धतोयैश्च क्षालयेदस्त्र मन्त्रतः ।&lt;br&gt;&#xA;शुष्कं कृत्वा हृदा तेन पवित्रं कारयेद्गुरुः ॥ ११ ॥&lt;br&gt;&#xA;शक्तयो नव वामाद्या नव सूत्राधिपा मताः ।&lt;br&gt;&#xA;दिगुणास्तन्तवो हस्ते दशवृद्ध्या ततः क्रमात् ॥ १२ ॥&lt;br&gt;&#xA;शतमष्टोत्तरं तेषां तन्तूनामुत्तमोत्तमम् ।&lt;br&gt;&#xA;द्वादशोत्तरया वृद्ध्या द्वादशाभ्यस्तदन्तिकाः ॥ १३ ॥&lt;br&gt;&#xA;तन्तवो वाथ संसिद्धाः कन्यसादिषु सिद्धिषु ।&lt;br&gt;&#xA;यवीयसां कलासङ्ख्या मध्याना वर्ण लक्षिताः ॥ १४ ॥&lt;br&gt;&#xA;ज्येष्ठानां पदसङ्ख्याता स्तन्तवो मानुषे मताः ।&lt;br&gt;&#xA;स्वायं भुवादिलिङ्गेषु बाणे वा रत्नजेऽपि वा ॥ १५ ॥&lt;br&gt;&#xA;स्थण्डिले मण्डलेवापि चले वा प्रतिमासु च ।&lt;br&gt;&#xA;सङ्ख्यास्सर्वाश्च सङ्ग्राह्यास्समा वा विषमाश्च वा ॥ १६ ॥&lt;br&gt;&#xA;समा एव गृहस्थस्य परिवारामरादिषु ।&lt;br&gt;&#xA;तथैवहीन वित्तेषु लिङ्गादिषु मुनीश्वराः ॥ १७ ॥&lt;br&gt;&#xA;एकाद्येकैक वृद्ध्यातु तन्तवो द्वादशान्तकाः ।&lt;br&gt;&#xA;ग्रन्थयस्तन्तु सङ्ख्याताः स्निग्ध गर्भा नवा मताः ॥ १८ ॥&lt;br&gt;&#xA;यथेष्ट ग्रन्थतो वापि समास्सर्वत्र संस्थिताः ।&lt;br&gt;&#xA;एकादित्र्यङ्गुलं वापि ग्रन्थिमानमिहागमे ॥ १९ ॥&lt;br&gt;&#xA;ग्रन्थयो वेष्ट देशेऽथ विधातव्या विचक्षणैः ।&lt;br&gt;&#xA;रक्त चन्दन काश्मीर गैरिकागरुचन्दनैः ॥ २० ॥&lt;br&gt;&#xA;कुष्ठकर्पूर संयुक्तं हरिद्राकृष्ण गन्ध युक् ।&lt;br&gt;&#xA;रञ्जयेद्धृदयेनैव रक्तसूत्रादिभिस्तु वा ॥ २१ ॥&lt;br&gt;&#xA;त्रितयं मूर्ध्नि कर्तव्यमात्मविद्याशिवात्मकम् ।&lt;br&gt;&#xA;पिण्डिकास्पृक् चतुर्थं तु पवित्रं सर्व तात्विकम् ॥ २२ ॥&lt;br&gt;&#xA;यज्ञसूत्राख्यमाला च बाहुमला ततः परम् ।&lt;br&gt;&#xA;मुखलिङ्गे विधेयास्यात् सकलेऽप्यथवा मताः ॥ २३ ॥&lt;br&gt;&#xA;आजानुशोभिव्यक्तेषु त्रिपूर्वं स्वेष्टतन्तु युक् ।&lt;br&gt;&#xA;यन्त्रलिङ्ग प्रमाणं वा पुष्पलिङ्गमितं तु वा ॥ २४ ॥&lt;br&gt;&#xA;क्षुद्रलिङ्गे पवित्रं स्यात् स्थण्डिलादौ यथामतम् ।&lt;br&gt;&#xA;आशृङ्गमेकं वृषभे ककुदः खुरगं परम् ॥ २५ ॥&lt;br&gt;&#xA;पवित्रमेकं सर्वेषामावृतानां विधीयताम् ।&lt;br&gt;&#xA;एकैक मेव दातव्यं चण्डेश क्षेत्र पालयोः ॥ २६ ॥&lt;br&gt;&#xA;क्षेत्रनेभ्यां लोकभृद्भ्यस्सूत्रमेकं प्रदक्षिणम् ।&lt;br&gt;&#xA;यागधामवृषस्थान प्रासादालय संश्रयान् ॥ २७ ॥&lt;br&gt;&#xA;कारकाणि च सर्वाणि त्रिवृत्सूत्रेण वेष्टयेत् ।&lt;br&gt;&#xA;एवं निश्चित्य पूर्वेद्युरधिवासनमारभेत् ॥ २८ ॥&lt;br&gt;&#xA;प्रासाद स्याग्रदेशे वा तद्वामे दक्षिणेऽपि वा ।&lt;br&gt;&#xA;मण्डपे पञ्चहस्तादि चतुर्विंशत्करान्तके ॥ २९ ॥&lt;br&gt;&#xA;षोडशस्तम्भसंयुक्ते रविस्तम्भ युतेऽपि वा ।&lt;br&gt;&#xA;मध्यमे वेदिकायुक्ते सर्वलक्षण सम्युते ॥ ३० ॥&lt;br&gt;&#xA;त्रिभागायामयुक्ते वा विंशति स्तम्भ संयुते ।&lt;br&gt;&#xA;मण्डपे पूर्व कॢप्ते वा द्विगुणायतवेदिके ॥ ३१ ॥&lt;br&gt;&#xA;तत्समन्तात् सुसङ्कॢप्त नव पञ्चैक कुण्डके ।&lt;br&gt;&#xA;तत्सङ्ख्ये स्थण्डिलेवापिवेदिकारोहितेऽपिवा ॥ ३२ ॥&lt;br&gt;&#xA;पश्चिमे मण्डलं कुर्यात् पवित्रं प्राचि विन्यसेत् ।&lt;br&gt;&#xA;कृतशौच विधस्नान सन्ध्यावन्दन तर्पणः ॥ ३३ ॥&lt;br&gt;&#xA;कृतानित्यार्चनो मन्त्री सूर्यार्चन समन्वितः ।&lt;br&gt;&#xA;अविसृज्य रविं शुद्धो मन्त्रसन्नद्ध देहयुक् ॥ ३४ ॥&lt;br&gt;&#xA;परिगृह्य भुवं द्वारं द्वारपान् वास्तुनायकम् ।&lt;br&gt;&#xA;लक्ष्मी यागेशवर्धन्यौ लोकपान् गणपं गुरून् ॥ ३५ ॥&lt;br&gt;&#xA;इष्ट्वा सम्प्रार्थ्यतत्पश्चात् मण्डलेऽपिचशङ्करम् ।&lt;br&gt;&#xA;सम्पूज्य विधिवद्देव समीपे स्वासनेस्थितः ॥ ३६ ॥&lt;br&gt;&#xA;आसनार्चनमारभ्य कुर्यादावाहनान्तकम् ।&lt;br&gt;&#xA;कर्म पञचामृतोपेतं विशेषस्नपनान्वितम् ॥ ३७ ॥&lt;br&gt;&#xA;नानागन्धान्वितां नाना भक्ष्यभोज्यान्नसंयुताम् ।&lt;br&gt;&#xA;पूजां विशेषतः कृत्वा गत्वा कुण्डान्तिकं गुरुः ॥ ३८ ॥&lt;br&gt;&#xA;कुण्डसंस्कारमारभ्य पूर्णान्तं होममाचरेत् ।&lt;br&gt;&#xA;समिदाज्यचरुल्लाजां स्तिलसस्येन्द्र संयुतान् ॥ ३९ ॥&lt;br&gt;&#xA;पलाशोदुम्बरावत्थवटाः प्रागादि दिक्षु च ।&lt;br&gt;&#xA;शमीखादिरश्रीवृक्षप्लक्षाः स्युःवह्निकोणतः ॥ ४० ॥&lt;br&gt;&#xA;प्रधानेतु पलाशस्स्याच्छतं वार्धं शिवस्य तु ।&lt;br&gt;&#xA;शिवाद्दशांशतोऽङ्गानां कुण्डे प्राधानिके मते ॥ ४१ ॥&lt;br&gt;&#xA;तदर्धमन्य कुण्डेषु नरादिषु हृदादुषु ।&lt;br&gt;&#xA;स्थालीपाकहविः कृत्वा तद्धृता विभजेत् त्रिधा ॥ ४२ ॥&lt;br&gt;&#xA;शिवांशमग्नि भागं च मध्वाज्याभ्यां तु मिश्रितम् ।&lt;br&gt;&#xA;कुर्यादात्मीय भागं तु केवलेन घृतेन च ॥ ४३ ॥&lt;br&gt;&#xA;हृदा देवांशमभ्यर्च्य तमादाय शिवान्तिकम् ।&lt;br&gt;&#xA;गत्वा सम्पूज्य देवेशं व्रताङ्गानि निवेदयेत् ॥ ४४ ॥&lt;br&gt;&#xA;दन्त काष्ठं न्यसेत् प्राच्यां विध्युक्तं पुरुषं स्मरन् ।&lt;br&gt;&#xA;भस्मदक्षिणतश्शुद्धपात्रे ऽघोरेण मन्त्रवित् ॥ ४५ ॥&lt;br&gt;&#xA;पश्चाद्दद्यान्मृदं शुद्धां सद्योजातं च तां स्मरन् ।&lt;br&gt;&#xA;धात्रीफल मुदक् पूर्वे पञ्च भक्ष्यं निवेदयेत् ॥ ४६ ॥&lt;br&gt;&#xA;होमद्रव्याणि सर्वाणि सकुशान्यपरानने ।&lt;br&gt;&#xA;दण्डाक्षमालाकौपीन भिक्षापात्राणि दक्षिणे ॥ ४७ ॥&lt;br&gt;&#xA;रोचनं कुङ्कुमं तैलं शलाकां केशशोधिनीम् ।&lt;br&gt;&#xA;दर्पणं कर्त्रिकां दन्त नखशोधन मञ्जनम् ॥ ४८ ॥&lt;br&gt;&#xA;तत्पात्रमपरं दद्याद्वाम देव मनुस्मरन् ।&lt;br&gt;&#xA;ताम्बुलं भस्म सम्मिश्रं दद्यात्तत्पुरुषं स्मरन् ॥ ४९ ॥&lt;br&gt;&#xA;ऐशान्यामासनं छत्रं पादुके योगपट्टिकाम् ।&lt;br&gt;&#xA;स्थण्डिले सूत्रनिकटे परितशिचाधिवास्य वा ॥ ५० ॥&lt;br&gt;&#xA;अस्त्रेण प्रोक्षितं वर्म कुण्ठितं हृदयार्चितम् ।&lt;br&gt;&#xA;धेनु मुद्रामृती भूतं शिवांशं विनिवेदयेत् ॥ ५१ ॥&lt;br&gt;&#xA;ब्रह्मभिर्देव देवाय पवित्राण्याहरेत्ततः ।&lt;br&gt;&#xA;स्थण्डिलं वेदिकोर्ध्वे स्यात् अष्टद्रोणेन शालिना ॥ ५२ ॥&lt;br&gt;&#xA;तदर्धतण्डुलोपेतं तिल लाजसमन्वितम् ।&lt;br&gt;&#xA;तत्र संस्थापयेत् पात्रे पवित्राण्यऽथ देशिकः ॥ ५३ ॥&lt;br&gt;&#xA;मण्डले वेदिकोर्ध्वे चेदत्र कुम्भान्तिकेऽपि वा ।&lt;br&gt;&#xA;संस्थाप्यार्घ्योदकेनैव प्रोक्ष्य संहितयालभेत् ॥ ५४ ॥&lt;br&gt;&#xA;मृगाजिनादिनाच्छाद्य स्थापयेत् पावकान्तिके ।&lt;br&gt;&#xA;संवत्सरात्मकं सर्वकृत्य साक्षिणमव्ययम् ॥ ५५ ॥&lt;br&gt;&#xA;गोप्तारं संश्रयं कर्म फलप्राप्तिनिबन्धनम् ।&lt;br&gt;&#xA;अनुस्मरन् शिवं ब्रह्म षडङ्गं शिवमन्त्रतः ॥ ५६ ॥&lt;br&gt;&#xA;त्रिस्सप्तकृत्वः सम्पातं तथैव जुहुयात्ततः ।&lt;br&gt;&#xA;दत्वा गन्धपवित्रं तु भानोराचम्य देशिकः ॥ ५७ ॥&lt;br&gt;&#xA;याग धामवृषस्थान प्रासादानल संश्रयान् ।&lt;br&gt;&#xA;कारकान् पञ्च सूत्रेण वर्मणा परिवेष्टयेत् ॥ ५८ ॥&lt;br&gt;&#xA;दद्याद्गन्ध पवित्रं तु नन्द्यादिभ्यः प्रदक्षिणम् ।&lt;br&gt;&#xA;प्रविश्य पूर्ववच्चान्तः ब्रह्मणे च पवित्रकम् ॥ ५९ ॥&lt;br&gt;&#xA;तदेतानि पवित्राणि भगवन् संस्कृतानि हि ।&lt;br&gt;&#xA;अर्पयामि घटस्थाय शिवायाध्येषये दिति ॥ ६० ॥&lt;br&gt;&#xA;समर्प्य रक्षणायास्मै तेभ्यो गन्धपवित्रकम् ।&lt;br&gt;&#xA;आदौ वा कुम्भवर्धन्योर्दत्वायायाच्छिवान्तिकम् ॥ ६१ ॥&lt;br&gt;&#xA;स्वमूर्तौ गुरु पङ्क्तौ च दद्याद् गन्ध पवित्रकम् ।&lt;br&gt;&#xA;एक ग्रन्थि समायुक्तमल्प तन्तु विनिर्मितम् ॥ ६२ ॥&lt;br&gt;&#xA;धूपितं पुष्पसंयुक्तं समादायाञ्जलौ गुरुः ।&lt;br&gt;&#xA;आमन्त्रणपवित्रं तत् सुधामुद्रा प्ररोचितम् ॥ ६३ ॥&lt;br&gt;&#xA;शिवायारोप्य तन्मूर्ध्नि रेचकेन शिवाणुना ।&lt;br&gt;&#xA;आमन्त्रणात्मकं मन्त्रं पठेद्देवेश सन्निधौ ॥ ६४ ॥&lt;br&gt;&#xA;समस्तविधिविच्छिद्र पूरणेशमखम्प्रति ।&lt;br&gt;&#xA;प्रभो वामन्त्रयामि त्वां त्वदिच्छावाप्तिकारकः ॥ ६५ ॥&lt;br&gt;&#xA;तत्सिद्धि मनुजानीहि यजतश्चिदचित्पते ।&lt;br&gt;&#xA;सर्वथा सर्वदा शम्भो नमस्तेऽस्तु प्रसीद मे ॥ ६६ ॥&lt;br&gt;&#xA;जप्त्वा निवेद्य देवाय स्तुत्वा नत्वा क्षमापयेत् ।&lt;br&gt;&#xA;दद्यादाशाधिपालानां तदस्त्राणां पवित्रकम् ॥ ६७ ॥&lt;br&gt;&#xA;दत्वा वह्निस्थ देवाय तृतीयांशं चरोर्गुरुः ।&lt;br&gt;&#xA;आमन्त्रण पवित्रं च दद्यात्तस्यैव पूर्ववत् ॥ ६८ ॥&lt;br&gt;&#xA;इन्द्राय सङ्गृहाणेति नत्यन्तं प्रणवादिकम् ।&lt;br&gt;&#xA;अन्येषां चैव मूर्तिना। क्रमाद्दद्यात् बहिर्बलिम् ॥ ६९ ॥&lt;br&gt;&#xA;वायव्याङ्क्षेत्रपालाय दत्वाचम्य बलिं पुनः ।&lt;br&gt;&#xA;प्रायश्चित्तं ततो हुत्वा पूर्णां दत्वा ततो गुरुः ॥ ७० ॥&lt;br&gt;&#xA;भूर्भुवस्वः पदैर्व्यस्तैसमस्तैरपि होमयेत् ।&lt;br&gt;&#xA;अग्नये त्वथ सोमाय ताभ्यां स्विष्टकृदा हुतिम् ॥ ७१ ॥&lt;br&gt;&#xA;स्वाहान्तैर्दीप पूर्वेस्तु हुत्वा मन्त्रैर्यथादितैः ।&lt;br&gt;&#xA;मण्डलस्थ शिवेनैव पावकस्थं शिवं ततः ॥ ७२ ॥&lt;br&gt;&#xA;नाडी सन्धानमार्गेन योजयेद्भावयेच्छिवम् ।&lt;br&gt;&#xA;सिद्धान्त पुस्तके दत्वा स्वगुरौ च पवित्रकम् ॥ ७३ ॥&lt;br&gt;&#xA;निस्सृत्य यागधाम्नस्तु समाचम्यगुरुश्शुचिः ।&lt;br&gt;&#xA;पञ्चगव्यं चरुं दन्त धावनं च क्रमाद्भवेत् ॥ ७४ ॥&lt;br&gt;&#xA;आचम्य पुनरप्यन्ते स्वपेच्छिवमनुस्मरन् ।&lt;br&gt;&#xA;अथ प्रातः कृतावश्यस्नान सन्ध्याणुतर्पणः ॥ ७५ ॥&lt;br&gt;&#xA;अविसर्जित देवेशात् पवित्राण्यवरोपयेत् ।&lt;br&gt;&#xA;तानीश मण्डले पात्रे चण्डेशार्थं प्रकल्पयेत् ॥ ७६ ॥&lt;br&gt;&#xA;दत्वाष्ट पुष्पकं देवे लिङ्गाद्देवं विसर्जयेत् ।&lt;br&gt;&#xA;समाचम्य कृतन्यासस्सामान्यार्घ्यकरो गुरुः ॥ ७७ ॥&lt;br&gt;&#xA;कृत्वा नित्यविधिं सम्यगाचान्तो मन्त्र विग्रहः ।&lt;br&gt;&#xA;द्वारद्वाराधिपानिष्ट्वा प्रविश्यास्त्राणि कुम्भयोः ॥ ७८ ॥&lt;br&gt;&#xA;दिक्पालानां च सास्त्राणां क्रमेणाभ्यर्चनं नयेत् ।&lt;br&gt;&#xA;स्वासने दीपसङ्कॢप्ते सैम्यास्योर्ध्व स्थित स्थितिः ॥ ७९ ॥&lt;br&gt;&#xA;मन्त्रकायो विशेषार्घ्यद्रव्य शुद्धि समन्वितम् ।&lt;br&gt;&#xA;शिवहस्तं च सङ्कल्प्य पञ्चगव्यं च पूर्ववत् ॥ ८० ॥&lt;br&gt;&#xA;विशेषस्नपनोपेतं पञ्चामृतसमन्वितम् ।&lt;br&gt;&#xA;पञ्चगव्य समायुक्तं विशेषेण शिवं यजेत् ॥ ८१ ॥&lt;br&gt;&#xA;जपं कृत्वा समावेद्य यायात् कुण्डान्तिकं गुरुः ।&lt;br&gt;&#xA;कुण्डमस्त्रेण सम्प्रोक्ष्य मेखलापरिधिस्थितान् ॥ ८२ ॥&lt;br&gt;&#xA;सम्पूज्य स्रुक्स्रुवावाज्यं संस्कृत्य च विधानवित् ।&lt;br&gt;&#xA;दत्वा पूर्णाहुतिं देवमावाह्याभ्यर्च्य तर्पयेत् ॥ ८३ ॥&lt;br&gt;&#xA;प्रायश्चित्तं ततो हुत्वा पूर्णाहुतिमथाचरेत् ।&lt;br&gt;&#xA;दत्वा भानोः पवित्रं तु समाचम्याणुदेहयुक् ॥ ८४ ॥&lt;br&gt;&#xA;नन्द्यादिभ्यो पवित्रं तु दत्वान्तस्सम्प्रविश्य च ।&lt;br&gt;&#xA;ब्रह्मणे कुम्भवर्धन्योः क्रमाद्दद्यात् पवित्रकम् ॥ ८५ ॥&lt;br&gt;&#xA;गत्वा देवान्तिकं स्वस्य चासने सूपविश्य च ।&lt;br&gt;&#xA;कृत्वा विशेष पूजां च विभवस्यानुसारतः ॥ ८६ ॥&lt;br&gt;&#xA;स्वमूर्तौ गुरु पङ्क्तौ च दत्वा सूत्रं शिवं स्मरन् ।&lt;br&gt;&#xA;वर्षर्तुमास पक्षाहर्नाडी प्राणादि विग्रहम् ॥ ८७ ॥&lt;br&gt;&#xA;सर्वेन्द्रिय शरीरर्थ व्यवहारैक कारणम् ।&lt;br&gt;&#xA;कृताकृत समुत्सृष्टक्लिष्ट कर्मैक साक्षिणम् ॥ ८८ ॥&lt;br&gt;&#xA;क्षेत्रगोप्तारमीशानं शरण्यं शुचिमानसः ।&lt;br&gt;&#xA;प्रब्रूयादीश्वराशास्यस्सपवित्रकरो विभुम् ॥ ८९ ॥&lt;br&gt;&#xA;कालात्मना त्वयादेव यद्दृष्टं मामके विधौ ।&lt;br&gt;&#xA;कृतं क्लिष्टं समुत्सृष्टं हृतं गुप्तं च मत्कृतम् ॥ ९० ॥&lt;br&gt;&#xA;तदस्तु क्लिष्टमक्लिष्टं कृतं पुष्टमसत्कृतम् ।&lt;br&gt;&#xA;सर्वात्मनामुना शम्भो पवित्रेण त्वदिच्छया ॥ ९१ ॥&lt;br&gt;&#xA;पूरयेति द्विरुच्चार्य मखव्रत फलं ततः ।&lt;br&gt;&#xA;नियमेश्वरायेति पदं स्वाहेत्यन्तं समुच्चरन् ॥ ९२ ॥&lt;br&gt;&#xA;आत्मतत्त्वाधिपतये शिवाय नम इत्यपि ।&lt;br&gt;&#xA;तत्वविद्याशिवाख्यं च मुक्तिकामपदं पठेत् ॥ ९३ ॥&lt;br&gt;&#xA;पवित्रकत्रयम्मूर्ध्नि तद्भोगी शिवादिकम् ।&lt;br&gt;&#xA;शिवाणुमादावुच्चार्य शिवविद्यात्मकं पुनः ॥ ९४ ॥&lt;br&gt;&#xA;सर्वतत्त्वेश्वरायेति दद्याद्गङ्गावतारकम् ।&lt;br&gt;&#xA;पुष्पाञ्जलिपुटो भूत्वा भक्त्या विज्ञापयेत्प्रभुम् ॥ ९५ ॥&lt;br&gt;&#xA;त्वं गति स्सर्वभूतानां संस्थितत्वं चराचरे ।&lt;br&gt;&#xA;अन्तश्चारेण भूतानां द्रष्टात्वं परमेश्वर ॥ ९६ ॥&lt;br&gt;&#xA;कर्मणा मनसा वाचात्वक्तो नान्योगतिर्मम ।&lt;br&gt;&#xA;मन्त्रहीनं क्रियाहीनं द्रव्य हीनं च यत्कृतम् ॥ ९७ ॥&lt;br&gt;&#xA;जपहोमार्चनाहीनं कृत्यं नित्यं मया तव ।&lt;br&gt;&#xA;अकृतं वाक्यहीनं च तत्पूरय महेश्वर ॥ ९८ ॥&lt;br&gt;&#xA;सुपूतत्वं सुरेशान पवित्रं पाप नाशनम् ।&lt;br&gt;&#xA;त्वया पवित्रितं सर्वं जगत्स्थावरजडगमम् ॥ ९९ ॥&lt;br&gt;&#xA;खण्डितं यन्मया देव व्रत वैकल्य योगतः ।&lt;br&gt;&#xA;एकी भवतु तत्सर्वं तवाज्ञासूत्रगुम्भितम् ॥ १०० ॥&lt;br&gt;&#xA;जपं कृत्वा निवेद्यास्मै स्तुत्वा नियममीश्वरात् ।&lt;br&gt;&#xA;गृह् णीयात्प्रणतो भक्त्याचतुस्त्रिद्व्येकमासकम् ॥ १०१ ॥&lt;br&gt;&#xA;अर्धमासं च सप्ताहं पञ्चाहं तु त्र्यहं तु वा ।&lt;br&gt;&#xA;अथवैकाह मारब्ध कर्मान्तं नियमं नयेत् ॥ १०२ ॥&lt;br&gt;&#xA;एक भुक्त्यादि यत्सर्वं शक्त्यानुष्ठेय मीश्वरात् ।&lt;br&gt;&#xA;व्रतं गृहीत्वा कर्तव्यं यावत्सूत्रा वरोहणम् ॥ १०३ ॥&lt;br&gt;&#xA;सास्त्रेभ्यो दिक् पतिभ्यस्तु सूत्रं मत्वाग्निसंस्थिते ।&lt;br&gt;&#xA;शिवे पवित्रं तुर्यं तु दत्वा व्याहृतिभिर्गुरुः ॥ १०४ ॥&lt;br&gt;&#xA;वह्निं संरोध्य स्विष्टान्तं गुत्वान्तस्सम्प्रविश्य च ।&lt;br&gt;&#xA;देवं सम्पूज्य गुरवे सैद्धान्ते पुस्तकेऽपि च ॥ १०५ ॥&lt;br&gt;&#xA;दत्वा पवित्रं दिक्पालबलिमाचम्य देशिकः ।&lt;br&gt;&#xA;प्रायश्चितं ततो दत्वा पूर्णां वै छिद्र पूरणीम् ॥ १०६ ॥&lt;br&gt;&#xA;मण्डलस्थं च सम्पूज्य ततो देवं क्षमापयेत् ।&lt;br&gt;&#xA;तदन्ते भोजनाच्छाद मात्रोपकरणादिभिः ॥ १०७ ॥&lt;br&gt;&#xA;सम्पूज्य दीक्षितान्ब्रूयात् प्रीयतां मे सदाशिवः ।&lt;br&gt;&#xA;लिङ्गात्पवित्रमुद्वारस्य निर्माल्यापनये कृते ॥ १०८ ॥&lt;br&gt;&#xA;स्नातेऽर्चिते तदारोप्य मा विसर्ज्य दिने दिने ।&lt;br&gt;&#xA;ब्रतान्ते प्राग्वदाभ्यर्च्य चातीतदिनवच्छिवम् ॥ १०९ ॥&lt;br&gt;&#xA;व्रतं निवेदयेदुक्त्वा ममास्तु फल साधकम् ।&lt;br&gt;&#xA;भुक्तिकामो व्रती कामेकर्मबन्धक इत्यपि ॥ ११० ॥&lt;br&gt;&#xA;मन्त्र तर्पण कर्मान्तं कृत्वा निष्कृतिमाचरेत् ।&lt;br&gt;&#xA;भसितं वन्दयित्वाथ वह्निस्थं योजयेच्छिवे ॥ १११ ॥&lt;br&gt;&#xA;वह्नेर्मन्त्रांश्च संहृत्य नीत्वा तां द्वादशान्तिके ।&lt;br&gt;&#xA;हृदये सन्निवेश्याग्निं विसृत्योद्वारस्य विष्टरात् ॥ ११२ ॥&lt;br&gt;&#xA;परिधींश्च बलिं दत्वा समाचम्य गुरुश्शुचिः ।&lt;br&gt;&#xA;शिवकुम्भास्त्रवर्धन्योर्मनून् संहृत्य योजयेत् ॥ ११३ ॥&lt;br&gt;&#xA;ईशे सापेक्षमुक्त्वैवं क्षमस्वेति विसर्जयेत् ।&lt;br&gt;&#xA;दिक्पालानस्त्र संयुक्तान् द्वारपान् द्वारसंस्थितान् ॥ ११४ ॥&lt;br&gt;&#xA;रव्यन्तं तु विसृज्याथ पवित्राणि महेश्वरात् ।&lt;br&gt;&#xA;आदाय सति चण्डेशे तस्मै दद्यात्पवित्रकम् ॥ ११५ ॥&lt;br&gt;&#xA;निर्माल्यादिकमन्यं च पवित्रं न कृतं यदि ।&lt;br&gt;&#xA;लक्षं त्वघोरमावृत्या दशांशं होममाचरेत् ॥ ११६ ॥&lt;br&gt;&#xA;पवित्रं नित्य पूजाङ्गं पुष्याद्यैः परिकल्पयेत् ।&lt;br&gt;&#xA;दत्ते नित्यपवित्रे वा सांवत्सरिकमाचरेत् ॥ ११७ ॥&lt;/p&gt;</description>
    </item>
    <item>
      <title>१९ नवनैवेद्यविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/19_navanaivedyavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/19_navanaivedyavidhiH/</guid>
      <description>&lt;p&gt;अतः परं प्रवक्ष्यामि नवनैवेद्यलक्षणम् ।&lt;br&gt;&#xA;मार्गशीर्षमथाषाढं माघमासं विवर्ज्य च ॥ १ ॥&lt;br&gt;&#xA;अन्येषु सर्वमासेषु नवनैवेद्यमाचरेत् ।&lt;br&gt;&#xA;निश्चित्य शुभनक्षत्रं तत्पूर्वेऽङ्कुरमाचरेत् ॥ २ ॥&lt;br&gt;&#xA;विना वाङ्कुरकार्यं तु सुमुहूर्ते सुलग्नके ।&lt;br&gt;&#xA;शङ्खदुन्दुभिनादैश्च गीतनृत्तादिमङ्गलैः ॥ ३ ॥&lt;br&gt;&#xA;नानाध्वजवितानैश्च धूपदीपाङ्कुरैर्युतम् ।&lt;br&gt;&#xA;मम भक्तजनैस्सार्धं त्रिशूलेन समन्वितम् ॥ ४ ॥&lt;br&gt;&#xA;चण्डेश्वर समायुक्तं देवक्षेत्रे समाविशेत् ।&lt;br&gt;&#xA;चण्डेशास्त्रं विना वापि क्षेत्रं गत्वा विचक्षणः ॥ ५ ॥&lt;br&gt;&#xA;हविषा दधियुक्तेन भूतानां तु बलिं क्षिपेत् ।&lt;br&gt;&#xA;पूर्वाद्यष्टदिशास्वेवं गन्धपुष्पादि संयुतम् ॥ ६ ॥&lt;br&gt;&#xA;सलक्षणेन दात्रेण पूजितेनैव हेतिना ।&lt;br&gt;&#xA;प्राङ्मुखोदङ्मुखो भूत्वा शस्त्रमन्त्रमनुस्मरन् ॥ ७ ॥&lt;br&gt;&#xA;शूकं लूत्वा युग्मे तु स्थलिकोर्ध्वे निवेशयेत् ।&lt;br&gt;&#xA;तच्छूकेन समायुक्तं नवव्रीहि समायुतम् ॥ ८ ॥&lt;br&gt;&#xA;तण्डुलैश्च समोपेतं नानाव्यञ्जन संयुतम् ।&lt;br&gt;&#xA;नालिकेरफलोपेतं नवपूगफलान्वितम् ॥ ९ ॥&lt;br&gt;&#xA;मरीचगुलखण्डाद्यैः इक्षुभिश्च समन्वितम् ।&lt;br&gt;&#xA;नानाशाकसमायुक्तं नानाव्यञ्जनसंयुतम् ॥ १० ॥&lt;br&gt;&#xA;पृथक्कन्दफलोपेतैः पूजाद्रव्यैस्तथाविधैः ।&lt;br&gt;&#xA;आश्चर्यकारकैरन्यैस्सर्वातोद्य समन्वितम् ॥ ११ ॥&lt;br&gt;&#xA;नृत्तगानसमायुक्तं नानाध्वजसमन्वितम् ।&lt;br&gt;&#xA;नानाछत्रसमायुक्तं प्रविश्य नगरादिकम् ॥ १२ ॥&lt;br&gt;&#xA;ग्रामं प्रदक्षिणं कृत्वा प्रविशेदालयं प्रति ।&lt;br&gt;&#xA;पूर्णकुम्भसमायुक्तं नानदीप समन्वितम् ॥ १३ ॥&lt;br&gt;&#xA;कदलीस्तम्भसंयुक्तं नानामङ्गलमण्डितम् ।&lt;br&gt;&#xA;विमोच्य व्रीहिं शूकेभ्यश्शोषयेदातपेन वै ॥ १४ ॥&lt;br&gt;&#xA;वेत्रादिनिर्मिते पात्रे भूतले केवलेऽपि वा ।&lt;br&gt;&#xA;गोमयालेपिते पिष्टचित्रिते दीपसंयुतम् ॥ १५ ॥&lt;br&gt;&#xA;चूर्णोत्सवक्रमप्रोक्तमार्गेणाकुट्य वर्जयेत् ।&lt;br&gt;&#xA;तुषादीन तण्डुलाञ्शुध्दान् सङ्ग्राह्य क्षालयेत्ततः ॥ १६ ॥&lt;/p&gt;</description>
    </item>
    <item>
      <title>२० समयविशेषदीक्षा-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/20_samayavisheShadIxA-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/20_samayavisheShadIxA-vidhiH/</guid>
      <description>&lt;p&gt;अथेदानीं प्रवक्ष्यामि दीक्षां समय संश्रिताम् ।&lt;br&gt;&#xA;आचार्य कृतनित्यस्तु कृतमन्त्रादि तर्पणः ॥ १ ॥&lt;br&gt;&#xA;कृतभान्वर्चनश्शुद्धः कृतमन्त्र परिग्रहः ।&lt;br&gt;&#xA;सामान्यार्घ्यकरो भूत्वा प्रविशेद्यागमण्टपम् ॥ २ ॥&lt;br&gt;&#xA;द्वाराण्यस्त्रेण सम्प्रोक्ष्य द्वारद्वाराधिपान्यजेत् ।&lt;br&gt;&#xA;आदौ शान्तिकला शब्दद्वाराय नम इत्यपि ॥ ३ ॥&lt;br&gt;&#xA;पठित्वा पूजयेत्पूर्वद्वारं विद्याख्यदक्षिणम् ।&lt;br&gt;&#xA;वारुणं च निवृत्याख्यं प्रतिष्ठाख्यमुदाहृतम् ॥ ४ ॥&lt;br&gt;&#xA;प्राच्यां नन्दिमहाकालौ याम्ये भृङ्गिविनायकौ ।&lt;br&gt;&#xA;पश्चिमे तु वृषस्कन्दौ देवीचण्डावुदग्दिशि ॥ ५ ॥&lt;br&gt;&#xA;प्रणवादिनमोऽन्तं तु चतुर्थ्यन्तं क्रमाद्यजेत् ।&lt;br&gt;&#xA;तोरणस्थान् घटस्थान् वाभित्तिस्थानपि पूजयेत् ॥ ६ ॥&lt;br&gt;&#xA;पश्चिमद्वारमाश्रित्य पुष्पक्षेपं विधाय च ।&lt;br&gt;&#xA;अस्त्रेण पार्ष्णिङ्घातस्य त्रयं कृत्वाथ भूगतान् ॥ ७ ॥&lt;br&gt;&#xA;कृत्वा ताकत्रयं मन्त्री विघ्नानाकाशवर्तिनः ।&lt;br&gt;&#xA;छोटिकात्रयतो विघ्नात् धाम्नः प्रोत्सारयेद्बहिः ॥ ८ ॥&lt;br&gt;&#xA;दक्षजङ्घां समुक्षिप्य वामशाखाश्रयी विशेत् ।&lt;br&gt;&#xA;अस्त्रेणोदुम्बरे पुष्पं क्षिप्त्वा धाम्नश्च मध्यमे ॥ ९ ॥&lt;br&gt;&#xA;वास्तोष्पतये चेति ब्रह्मणे नम इत्यपि ।&lt;br&gt;&#xA;सम्पूज्य गन्धपुष्पाद्यैरस्त्रप्राकारकल्पनात् ॥ १० ॥&lt;br&gt;&#xA;वर्मावकुण्ठनाद्यागगेहं संरक्ष्य देशिकः ।&lt;br&gt;&#xA;उपविष्ट उदग्वक्त्रो भूतशुद्धिं समाचरेत् ॥ ११ ॥&lt;br&gt;&#xA;सकलीकरणं कृत्वा कृतान्तर्यजनोगुरुः ।&lt;br&gt;&#xA;विशेषार्घ्यं ततः कुर्याद्यवसिद्धार्थकाक्षतैः ॥ १२ ॥&lt;br&gt;&#xA;अद्भिस्तिलकुशाग्रैश्च क्षीरपुष्पैः समन्वितम् ।&lt;br&gt;&#xA;तदम्भसा तु सम्प्रोक्ष्य स्वशिरोद्रव्य संहितम् ॥ १३ ॥&lt;br&gt;&#xA;अस्त्रमन्त्रेण तत्सर्वं कवचेनावकुण्ठयेत् ।&lt;br&gt;&#xA;हृदाभिमन्त्र्य प्रत्येकं तिलकं चन्दनं नयेत् ॥ १४ ॥&lt;br&gt;&#xA;शिवहस्तं च सङ्कल्प्य तदारोपितमस्तकः ।&lt;br&gt;&#xA;ज्ञानासिं तत्वसङ्ख्यातैश्चतुरूनैरथापि वा ॥ १५ ॥&lt;br&gt;&#xA;दर्भैः प्रादेशमात्रं तु निर्मितं शस्त्रमन्त्रितम् ।&lt;br&gt;&#xA;कल्पयेत् पञ्चगव्यं तु तद्विधानमिहोच्यते ॥ १६ ॥&lt;br&gt;&#xA;मण्डपस्य शुभे भागे क्षेत्रे नवपदीकृते ।&lt;br&gt;&#xA;पञ्चतत्वाकृतन्यासे पञ्चपात्राणि विन्यसेत् ॥ १७ ॥&lt;br&gt;&#xA;शिवेसदाख्ये विद्यायां काले पुंसि च देशिकः ।&lt;br&gt;&#xA;सुप्रतिष्ठं सुशान्तं च तेजोवदभृतात्मकम् ॥ १८ ॥&lt;br&gt;&#xA;रत्नोदकं च सङ्कल्प्य क्षीरं दधिघृतं न्यसेत् ।&lt;br&gt;&#xA;गोमयं चैव गोमूत्रमीशानाद्यैस्तु मन्त्रितम् ॥ १९ ॥&lt;br&gt;&#xA;एकद्वित्रिचतुष्पञ्चवारैष्षड्भिः कुशोदकम् ।&lt;br&gt;&#xA;अमृतीकृत्य सम्पूज्य शिवेनैकत्वमाचरेत् ॥ २० ॥&lt;br&gt;&#xA;मण्डपं तेन सम्प्रोक्ष्य विकिरानभिमन्त्रयेत् ।&lt;br&gt;&#xA;लाजचन्दनसिद्धार्थ भस्मपुष्पकुशाक्षताः ॥ २१ ॥&lt;br&gt;&#xA;हेतयोऽस्त्रेण सप्तैते विधातव्या विमिश्रिताः ।&lt;br&gt;&#xA;नैऋत्यां मण्डपेस्थित्वा संस्कृती मण्डपस्य तु ॥ २२ ॥&lt;br&gt;&#xA;कुर्यादीशानवक्त्रस्तु संस्कारैर्वीक्षणादिभिः ।&lt;br&gt;&#xA;कुण्डस्येवं पुरास्यापि गुरुरष्टादशात्रतु ॥ २३ ॥&lt;br&gt;&#xA;विकीर्य विकीरानीशे कुशकुर्च्या समाहरेत् ।&lt;br&gt;&#xA;वेद्यां वा मण्टपे वापि ईशाने वापि पश्चिमे ॥ २४ ॥&lt;br&gt;&#xA;हेमाद्येकतमं कुम्भमानीय गलिताम्मसा ।&lt;br&gt;&#xA;पूरितं पल्लवोपेतं स्वर्णवस्त्रादि संयुतम् ॥ २५ ॥&lt;br&gt;&#xA;संहृतौ विकिरास्त्राणामासनं तु चलाचलम् ।&lt;br&gt;&#xA;सङ्कल्प्य मूर्तिमन्त्रेण मूर्तीभूतं घटं न्यसेत् ॥ २६ ॥&lt;br&gt;&#xA;वर्धनीं सोदकां वस्त्रसूत्रस्वर्णादिसंयुताम् ।&lt;br&gt;&#xA;विन्यसेदस्त्रभूतान्तां प्रत्यङ्गनालसमन्विताम् ॥ २७ ॥&lt;br&gt;&#xA;सम्पूज्य गन्धपुष्पाद्यैर्घटास्त्रालू गुरूत्तमाः ।&lt;br&gt;&#xA;इन्द्रमग्निं यमं चैव निऋतिं वरुणं तथा ॥ २८ ॥&lt;br&gt;&#xA;वायुं सोमं तथैशान्यं पूजयेत्प्राग्दिगादितः ।&lt;br&gt;&#xA;विरिञ्चिमीशदक्षस्थं विष्णुं निऋतिवामगम् ॥ २९ ॥&lt;br&gt;&#xA;घटस्थं कलशस्थं वा कुम्भस्थं वाजयेद्गुरुः ।&lt;br&gt;&#xA;तथैव वज्रशक्त्यादिदशास्त्राण्यपि पूजयेत् ॥ ३० ॥&lt;br&gt;&#xA;भो भो शक्र त्वया स्वस्यां दिशि विघ्नप्रशान्तये ।&lt;br&gt;&#xA;सावधानेन यागान्तं स्थातव्यं तु शिवाज्ञया ॥ ३१ ॥&lt;br&gt;&#xA;सर्वेषां लोकपालानामनेन क्रमयोगतः ।&lt;br&gt;&#xA;शिवाज्ञां श्रावयेत् कुभ्भं भ्रामयेदग्रतोऽस्त्रकम् ॥ ३२ ॥&lt;br&gt;&#xA;विन्यसेत्कुम्भवर्धन्यौ पूर्ववत्तदनन्तरम् ।&lt;br&gt;&#xA;स्थिरासनं च सम्पूज्य देवमस्त्रं च पूजयेत् ॥ ३३ ॥&lt;br&gt;&#xA;मूर्तिविद्यातनुं साङ्गं शिवं सावरणास्त्रकम् ।&lt;br&gt;&#xA;पूजयित्वा तयोरैक्यं कल्पयेद्भगमुद्रया ॥ ३४ ॥&lt;br&gt;&#xA;सव्यमुष्टिरुमापिण्डिलिङ्गमङ्गुष्ठको हरः ।&lt;br&gt;&#xA;भूतये कलशं स्पृष्ट्वाः पूर्वमङ्गुष्ठपर्वणा ॥ ३५ ॥&lt;br&gt;&#xA;संस्पृशेद्वर्धनीं पश्चान्मुष्ठिनाहृदयाणुवा ।&lt;br&gt;&#xA;मुक्तये च पुरस्पृष्ट्वा वर्धनीं मुष्ठिनैव तु ॥ ३६ ॥&lt;br&gt;&#xA;स्पृशेदङ्गुष्ठकाग्रेण चरमं च घटं तथा ।&lt;br&gt;&#xA;उमायै भगरूपिण्यै लिङ्ग रूपधराय च ॥ ३७ ॥&lt;br&gt;&#xA;शङ्कराय नमस्तुभ्यमितिस्तुत्वाऽनुमोद्य च ।&lt;br&gt;&#xA;यज्ञस्यास्य पतिस्त्वं हि मूर्तिरेषा तवाचला ॥ ३८ ॥&lt;br&gt;&#xA;एतत्ते ज्ञाननिस्त्रिंशत्तद्गृहाण स्वमायुधम् ।&lt;br&gt;&#xA;मया प्रवर्तितश्चायं यज्वना भवतुः क्रतुः ॥ ३९ ॥&lt;br&gt;&#xA;रक्षणीयं त्वयैतद्धि समाप्तिर्यावदस्यहि ।&lt;br&gt;&#xA;यज्ञरक्षाधुरं तस्मिन्नेवमारोप्य देशिकः ॥ ४० ॥&lt;br&gt;&#xA;अर्घ्यपात्रं विधायाथ दद्यादर्घ्य मथाम्भसा ।&lt;br&gt;&#xA;निरोधनाय तत्पात्रं तथैव स्थापयेद्गुरुः ॥ ४१ ॥&lt;br&gt;&#xA;वर्धनीविकिरोत्थास्त्रैस्समन्ताद्यागमण्टपम् ।&lt;br&gt;&#xA;अपसारितविघ्नं तु भावयेद् भूपरिग्रहम् ॥ ४२ ॥&lt;br&gt;&#xA;मण्डलेस्थण्डिले वापि लिङ्गे वा शिवमर्चयेत् ।&lt;br&gt;&#xA;विशेषपूजयोपेतं पावके शिवमर्चयेत् ॥ ४३ ॥&lt;br&gt;&#xA;भगवन् देहमाविश्य मदीयमनुकम्पया ।&lt;br&gt;&#xA;कर्तव्योऽनुग्रहस्तेषां शिष्याणां भावितात्मनाम् ॥ ४४ ॥&lt;br&gt;&#xA;सम्प्रार्थ्यैवं करोमीति लब्धानुज्ञश्शिवात्गुरुः ।&lt;br&gt;&#xA;मन्त्रितं मूलमन्त्रेण सप्तकृत्वः सितं शुभम् ॥ ४५ ॥&lt;br&gt;&#xA;उष्णीषं शिरसि न्यस्य शिवेनैक्यं तु भावेयेत् ।&lt;br&gt;&#xA;सर्वेषां कर्मणां साक्षी मण्डले समुपस्थितः ॥ ४६ ॥&lt;br&gt;&#xA;यज्ञस्य रक्षकत्वेन शिवकुम्भे व्यवस्थितः ।&lt;br&gt;&#xA;होमाधि करणत्वेन पावकस्थस्सदाशिवः ॥ ४७ ॥&lt;br&gt;&#xA;शिष्यदेहे तु तच्छिष्यपाशमोचनकारकः ।&lt;br&gt;&#xA;अनुग्रहकरो देवो मम देहे व्यवस्थितः ॥ ४८ ॥&lt;br&gt;&#xA;पञ्चाधिकरणो देवस्सोऽहमेव सदाशिवः ।&lt;br&gt;&#xA;अपृथग्भूतमात्मनां तत्समानगुणं स्मरेत् ॥ ४९ ॥&lt;br&gt;&#xA;ममापि हृदयादीनि साधनानि न संशयः ।&lt;br&gt;&#xA;स्वातन्त्र्यमेव सम्भाव्य शिवं विज्ञापयेदिति ॥ ५० ॥&lt;br&gt;&#xA;यदर्थोऽयं मया देव भवद्यागः प्रवर्तितः ।&lt;br&gt;&#xA;त-इमे पशवश्शान्ता द्वारि तिष्ठन्ति वारिताः ॥ ५१ ॥&lt;br&gt;&#xA;अविसंवादिभिलिङ्गैरुद्धूतध्वन्तवृत्तयः ।&lt;br&gt;&#xA;भवदीयकरैर्ज्ञात्वा चिरं युष्मत्प्रचोदितैः ॥ ५२ ॥&lt;br&gt;&#xA;विहितावश्यकाः स्नातानिवर्तितदिनक्रियाः ।&lt;br&gt;&#xA;सितवस्त्रोत्तरीया स्त्वत्पादपद्मदिदृक्षवः ॥ ५३ ॥&lt;br&gt;&#xA;तत् करोतु प्रसादं मे तत्प्रवेशाय शङ्कर ।&lt;br&gt;&#xA;प्रवेशयामि तानेतान् भवत्पादाम्बुजान्तिकम् ॥ ५४ ॥&lt;br&gt;&#xA;कुरुष्व वचनं भद्र प्रवेशाय किलेत्यहम् ।&lt;br&gt;&#xA;उक्तश्शिवेन सम्भाव्य ततश्शिष्यान् प्रवेशयेत् ॥ ५५ ॥&lt;br&gt;&#xA;द्वारस्य सम्मुखं बाह्ये प्रणवे कुशमण्डले ।&lt;br&gt;&#xA;शिष्यं तत्रैवं संस्थाप्य स्थित्वा स्वयमुदङ्कुखः ॥ ५६ ॥&lt;br&gt;&#xA;वोलोकयेच्छिखान्ताच्च यावत्पदनखाग्रकम् ।&lt;br&gt;&#xA;नखाग्रच्चूलिकां यावत् तत्वज्ञानदृशा गुरुः ॥ ५७ ॥&lt;br&gt;&#xA;अयमात्मा शिवत्वार्हश्शिथिलीकृतबन्धनः ।&lt;br&gt;&#xA;पतिशक्त्या निवेशाय पाशव्रातश्च मद्वशः ॥ ५८ ॥&lt;br&gt;&#xA;तदामुं ताम्रसंस्थानं स्वगुणोदययोग्यकम् ।&lt;br&gt;&#xA;स्पर्शवेधिमणिप्रख्यं चोदितोऽहं च शम्भुना ॥ ५९ ॥&lt;br&gt;&#xA;संस्पर्शाद्विमलीकृत्य कलधौतमिवाचिरात् ।&lt;br&gt;&#xA;करोमि गुणसम्पन्नं सतां मस्तकभूषणम् ॥ ६० ॥&lt;br&gt;&#xA;ततस्सम्प्रोक्ष्य दर्भेण शिरस्याताङ्यभस्मना ।&lt;br&gt;&#xA;दर्भमूलाग्रभागाभ्यां हृत्प्रदेशादधोर्ध्वयोः ॥ ६१ ॥&lt;br&gt;&#xA;उल्लिखेत् पाशसन्तानं प्रवृत्तकरणोन्मुखम् ।&lt;br&gt;&#xA;सकलीकृत्य तं शिष्यं नेत्रबन्धं विधाय च ॥ ६२ ॥&lt;br&gt;&#xA;अस्त्रेण प्रोक्षितेनैव कुण्ठितेनैव वर्मणा ।&lt;br&gt;&#xA;संस्तुतेनैव मूलेन सितवस्त्रेण देशिकः ॥ ६३ ॥&lt;br&gt;&#xA;प्रवेश्य पुष्पक्षेपं तु कारयित्वा तु दर्शयेत् ।&lt;br&gt;&#xA;शिवमण्डलदक्षस्थे मण्डले पूर्ववन्नयेत् ॥ ६४ ॥&lt;br&gt;&#xA;प्रणवं तत्र संस्थाप्य शिष्यमुन्नतदेहकम् ।&lt;br&gt;&#xA;धारणाद्यैश्च संशोध्य सकलीकृत्य तन्तनुम् ॥ ६५ ॥&lt;br&gt;&#xA;गन्धाधिवासितं कृत्वा स्वसव्यकरपल्लवम् ।&lt;br&gt;&#xA;शासनेन सदेहेन शिवेन समधिष्ठितम् ॥ ६६ ॥&lt;br&gt;&#xA;शिवहस्तमिति ध्यात्वा सापेक्ष निरपेक्षकम् ।&lt;br&gt;&#xA;हृद्देशाद्भ्रूप्रदेशान्तं नीत्वा वै चूलिकान्तकम् ॥ ६७ ॥&lt;br&gt;&#xA;सह प्रासादोच्चारेण समस्तग्रन्थिभेदिना ।&lt;br&gt;&#xA;रुद्रेश्वरस्पदावाप्तिदायकं शिरसि न्यसेत् ॥ ६८ ॥&lt;br&gt;&#xA;कुर्याच्छिष्यस्य सर्वाङ्गालम्भनं च विशेषतः ।&lt;br&gt;&#xA;ततस्तस्याञ्जलौ पुष्पगन्धधूपाधि वासितम् ॥ ६९ ॥&lt;br&gt;&#xA;न्यस्य सर्वात्मना शम्भोः प्रत्येकं प्रार्थयेत् स्थितम् ।&lt;br&gt;&#xA;अपनीय दृगालोकाच्छादनं वसनम् क्रमात् ॥ ७० ॥&lt;br&gt;&#xA;सहसालोकितेशान शिववक्त्रसरोरुहम् ।&lt;br&gt;&#xA;यात्तमङ्गमुञ्चेति प्रसूनं शिवसम्मुखम् ॥ ७१ ॥&lt;br&gt;&#xA;स्फुटभक्ति शिवाम्भो जपरागामिव पुञ्जितम् ।&lt;br&gt;&#xA;तत्पातसूचिते स्थाने पूर्वं शिवपदोत्तरम् ॥ ७२ ॥&lt;br&gt;&#xA;नामावधार्यं विप्रस्य देवकण्ठगणात्मकम् ।&lt;br&gt;&#xA;क्षत्रविट्छूद्रजातीनां स्त्रीणां शक्त्यन्त सञ्ज्ञकम् ॥ ७३ ॥&lt;br&gt;&#xA;शिवनामाथ सर्वेषां सर्वं सर्वत्र वा मतम् ।&lt;br&gt;&#xA;सप्रदक्षिणमष्टाङ्गं प्रणामं चोपदिश्यच ॥ ७४ ॥&lt;br&gt;&#xA;नीत्वाकुण्डान्तिकं स्वस्य दक्षिणे प्रणवासने ।&lt;br&gt;&#xA;संस्थाप्य शिष्यं तद्धस्ते दत्वा दर्भस्य मूलकम् ॥ ७५ ॥&lt;br&gt;&#xA;दर्माग्रं स्वस्य जङ्घायास्सन्धौ संयोज्य देशिकः ।&lt;br&gt;&#xA;पिङ्गलामध्य देहस्थां विनिःसृत्य शिशोः स्वतः ॥ ७६ ॥&lt;br&gt;&#xA;स्वस्यनाड्यां विलीनेति भावयेन्मूलमन्त्रतः ।&lt;br&gt;&#xA;दत्वाहुतित्रयं नाडीसन्धानार्थतया गुरुः ॥ ७७ ॥&lt;br&gt;&#xA;प्रवेशनिर्गमौ कार्यौ चैतन्यग्रहणाय च ।&lt;br&gt;&#xA;शतमष्टोत्तरं हुत्वा शिवमङ्गानि वै दश ॥ ७८ ॥&lt;br&gt;&#xA;पूर्णां हुत्वा शिवेनैव प्रायश्चित्तनिमित्ततः ।&lt;br&gt;&#xA;शतमष्टोत्तरं हुत्वा तेनैव शिवमन्त्रतः ॥ ७९ ॥&lt;br&gt;&#xA;विप्रादयोऽपि शूद्रास्स्युर्गुणतस्तान् समुद्धरेत् ।&lt;br&gt;&#xA;शूद्रादिजातिमुद्धृत्य स्वाहान्तेनैव मूलतः ॥ ८० ॥&lt;br&gt;&#xA;हुत्वाहुतित्रयं पश्चाच्छिवं प्राति वदेदिति ।&lt;br&gt;&#xA;आहारभावदोषाभ्यां योनि बीजशरीरतः ॥ ८१ ॥&lt;br&gt;&#xA;शुद्धो द्विजो भवत्वात्मा भगवन् परमेश्वर ।&lt;br&gt;&#xA;रुद्रांशापादनेऽप्येवमाहुत्रयमाचरेत् ॥ ८२ ॥&lt;br&gt;&#xA;अयं रुद्रो भवत्वात्मा भगवंस्वत्प्रसादतः ।&lt;br&gt;&#xA;इत्येवं प्रार्थनां कृत्वा कुर्यात्प्रोक्षणताडने ॥ ८३ ॥&lt;br&gt;&#xA;प्रविश्य शिष्यदेहे तु रेचकेनात्मनो गुरुः ।&lt;br&gt;&#xA;विधायास्त्रेण विश्लेषच्छेदनं चाङ्कुशाख्यया ॥ ८४ ॥&lt;br&gt;&#xA;मुद्रया शिष्यचैतन्यमाकृष्य द्वादशान्तके ।&lt;br&gt;&#xA;समानीय ध्रुवेणैव सम्पूज्य शिशुमस्तकात् ॥ ८५ ॥&lt;br&gt;&#xA;संहारमुद्रया स्वस्य हृदये पूरकेण तु ।&lt;br&gt;&#xA;प्रविश्य कुम्भकेनैव स्मृत्वा समरसं शिशोः ॥ ८६ ॥&lt;br&gt;&#xA;रेचकेन प्रयोगेण केशेशानसदाशिवान् ।&lt;br&gt;&#xA;नीत्वात्मानं समावर्त्य द्वादशान्ते ततश्शिवम् ॥ ८७ ॥&lt;br&gt;&#xA;संहारमुद्रया शिष्यदेहे संयोजयेद् गुरुः ।&lt;br&gt;&#xA;दद्याद्यज्ञोपवीतं तु मूलमन्त्राभिमन्त्रितम् ॥ ८८ ॥&lt;br&gt;&#xA;शतं सहस्रं वा हुत्वा पूर्णां दद्याच्छिवेन तु ।&lt;br&gt;&#xA;एवं समयसंस्कारयुक्तो यश्शिवपूजने ॥ ८९ ॥&lt;br&gt;&#xA;होमे चाध्ययने चैव मन्त्राणां श्रवणेऽपि च ।&lt;br&gt;&#xA;योग्यस्स्यान्मुनयो रौद्रं पदं प्राप्नोति मानवः ॥ ९० ॥&lt;br&gt;&#xA;ततो निर्वाणदीक्षायामधिकारि भवेद्द्विजः ।&lt;br&gt;&#xA;शूद्रं हि दीक्षयित्वा तु विधानेवाग्रजन्मनः ॥ ९१ ॥&lt;/p&gt;</description>
    </item>
    <item>
      <title>२१ स्थालीपाकविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/21_sthAlIpAkavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/21_sthAlIpAkavidhiH/</guid>
      <description>&lt;p&gt;स्थालीपाकविधिं वक्ष्ये नैवेद्यचरुकल्पने ।&lt;br&gt;&#xA;स्थालीं ताम्रमयीं वाथ मृण्मयीं लक्षणान्विताम् ॥ १ ॥&lt;br&gt;&#xA;प्रक्षाल्य पात्रमस्त्रे कवचेनावकुण्ठ्य च ।&lt;br&gt;&#xA;निरीक्ष्य प्रोक्ष्य चाभ्युक्ष्य सन्ताड्यालिप्य गन्धतः ॥ २ ॥&lt;br&gt;&#xA;कण्ठे संवेष्ट्य कौशेन रज्जुना वर्मरूपिणा ।&lt;br&gt;&#xA;मण्डले गोमयालिप्ते प्रोक्षिते शस्त्रवारिणा ॥ ३ ॥&lt;br&gt;&#xA;वर्माकुण्ठिते पात्रे मन्त्रविन्यस्तदर्भके ।&lt;br&gt;&#xA;षडुत्थमासनं चेष्ट्वा तां न्यसेन्मूर्तिरूपिणीम् ॥ ४ ॥&lt;br&gt;&#xA;शिवं सावरणं तत्रावाह्य सम्पूज्य सन्त्यजेत् ।&lt;br&gt;&#xA;पुष्पाद्यमाज्येनाभ्यज्य वस्त्रपूतं पयो न्यसेत् ॥ ५ ॥&lt;br&gt;&#xA;चुल्लीमस्त्रेण चोल्लिख्य तेन प्रोक्ष्यावकुण्ठ्य च ।&lt;br&gt;&#xA;सम्मृज्य चोपलिप्याथ धर्माधर्मद्वयं यजेत् ॥ ६ ॥&lt;br&gt;&#xA;दक्षवामस्थ भुजयोश्शिवाग्निं मध्यमे न्यसेत् ।&lt;br&gt;&#xA;आसनं प्रणवं कृत्वा तां तस्यामधिरोपयेत् ॥ ७ ॥&lt;br&gt;&#xA;द्विप्रस्थमाढकं वापि पञ्चप्रसृतिनिर्मितम् ।&lt;br&gt;&#xA;चतुर्थं कल्पयेद्धीमान् शालीतण्डुलकादिकम् ॥ ८ ॥&lt;br&gt;&#xA;चालनोद्घाटनेऽस्त्रेण कृत्वघोरमनुस्मरन् ।&lt;br&gt;&#xA;विपचेत्पूर्ववक्त्रस्सन् मध्यपक्वं यथा भवेत् ॥ ९ ॥&lt;br&gt;&#xA;उष्णे तप्ताभिघारस्स्यात् शीते शीताभिघारणम् ।&lt;br&gt;&#xA;स्वान्तया मन्त्रसंहत्या शिवहव्यवहे पुरा ॥ १० ॥&lt;br&gt;&#xA;हविष्यान्ते च हेत्युक्त्वा सुस्स्विन्नो भव इत्यपि ।&lt;br&gt;&#xA;तप्ताभिघार एवं स्यात् द्वितीये मण्डले ततः ॥ ११ ॥&lt;br&gt;&#xA;प्रोक्षणादि समायुक्ते पूजितेऽप्यवरोप्य ताम् ।&lt;br&gt;&#xA;सुशीतले भवेत्येवं वौषट्पल्लवया तथा ॥ १२ ॥&lt;br&gt;&#xA;शीताभिघार एवं स्यान्मन्त्रसंहितया भवेत् ।&lt;br&gt;&#xA;सम्मृज्य च मृदम्भोभ्यां स्थालीं सुरभिमुद्रया ॥ १३ ॥&lt;br&gt;&#xA;अमृतीकृत्य कुण्डस्य पश्चिमे पूर्वमण्डले ।&lt;br&gt;&#xA;पूजिते हृदयेनेष्ट्वा चाङ्गैरेकैकशः क्रमात् ॥ १४ ॥&lt;br&gt;&#xA;शिवेनाष्टोत्तरशतं सम्पातं पूर्ववन्नयेत् ।&lt;br&gt;&#xA;एवं सम्पादितेनैव चरुणा होम-इष्यते ॥ १५ ॥&lt;br&gt;&#xA;तण्डुलेनाम्भसा चाथ चरुं नित्यं विपाचयेत् ।&lt;br&gt;&#xA;हविष्यचतुरंशेन होमकर्माथवा मतम् ॥ १६ ॥&lt;br&gt;&#xA;होमावशिष्टं देयं स्यादाचार्याय प्रयत्नतः ।&lt;br&gt;&#xA;पञ्चगोचर संस्थाय समस्तागमवेदिने ॥ १७ ॥&lt;br&gt;&#xA;शिष्टमन्यप्रदत्तञ्चेद्धोमो निष्फल एव हि ।&lt;br&gt;&#xA;शेषहीने चरोर्होमे सहोमः स्यादनिष्टदः ॥ १८ ॥&lt;br&gt;&#xA;हविषो न्यूनवेदांशश्चरुर्वा होमकर्मणि ।&lt;br&gt;&#xA;आद्यांशो दैविकः प्रोक्तो द्वितीयो होमकर्मणि ॥ १९ ॥&lt;br&gt;&#xA;परिवारे तृतीयः स्याच्चतुर्थो देशिकाय हि ।&lt;br&gt;&#xA;पृथक् चरुश्चेन्नैवेद्यं सर्वमीशे निवेदयेत् ॥ २० ॥&lt;br&gt;&#xA;प्राणाग्निहोत्रं कर्तव्यं साधकैः फलकाङ्क्षिभिः ।&lt;br&gt;&#xA;एतेषामन्यथाभावे सर्वं भवति चान्यथा ॥ २१ ॥&lt;/p&gt;</description>
    </item>
    <item>
      <title>२२ स्वप्नाध्यायविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/22_svapnAdhyAyavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/22_svapnAdhyAyavidhiH/</guid>
      <description>&lt;p&gt;अथ वक्ष्ये विशेषेण स्वप्नाध्यायं द्विजोत्तमाः ।&lt;br&gt;&#xA;दीक्षापूर्वे च काम्ये वा लक्षयेत् स्वप्नमुत्तमम् ॥ १ ॥&lt;br&gt;&#xA;तत्र हि प्रथमे यामे स्वप्नोयदि भविष्यति ।&lt;br&gt;&#xA;लक्षयेदात्मनः काले फलभाक्त्वं द्विजोत्तमाः ॥ २ ॥&lt;br&gt;&#xA;संवत्सरे तु सिद्धिस्यात् द्वितीये यामके यदि ।&lt;br&gt;&#xA;षण्मासेनतु सिद्धिस्यात् तृतीये यामके यदि ॥ ३ ॥&lt;br&gt;&#xA;मासेनैवतु सिद्धिस्यात् चतुर्थे यामके यदि ।&lt;br&gt;&#xA;शीघ्रमेव फलं तस्य भविष्यति न संशयः ॥ ४ ॥&lt;br&gt;&#xA;रश्मिमन्तं विवस्वन्तं शशाङ्कं तारकावृतम् ।&lt;br&gt;&#xA;प्रदीप्तमग्निहोत्रञ्च प्रदीपमति भास्वरम् ॥ ५ ॥&lt;br&gt;&#xA;मातरं पितरं दारान् पुत्रान् भ्रातृन् सुहृज्जनान् ।&lt;br&gt;&#xA;यदि पश्येन्नरः स्वप्ने विपुलां श्रियमाप्नुयात् ॥ ६ ॥&lt;br&gt;&#xA;चन्द्रार्क तारग्रसनं परिमार्जनमेव च ।&lt;br&gt;&#xA;भक्षणं धारणं तेषां राज्यं सम्प्राप्नुयान्नरः ॥ ७ ॥&lt;br&gt;&#xA;श्वेत पुष्पज मालानां धवलानां च पक्षिणाम् ।&lt;br&gt;&#xA;सौवर्णानां खगानां च दर्शनाल्लभते श्रियम् ॥ ८ ॥&lt;br&gt;&#xA;गन्धर्व नगरं वापि देवगन्धर्व योषिताम् ।&lt;br&gt;&#xA;दर्शनात्प्रापणात्स्वप्ने विपुलां श्रियमाप्नुयात् ॥ ९ ॥&lt;br&gt;&#xA;जातरूपमयं छत्रं श्वेतमाला विभूषितम् ।&lt;br&gt;&#xA;चूतादि पुण्यवृक्षाणां सफलनां तु दर्शनम् ॥ १० ॥&lt;br&gt;&#xA;तेषामारोहणं शस्तं तत्फलानां च सङ्ग्रहः ।&lt;br&gt;&#xA;तेषां च भक्षणं शस्तं शैलहर्म्याश्वहस्तिनाम् ॥ ११ ॥&lt;br&gt;&#xA;गो सिम्ह वृषभाणां च वीक्षणारोहणे हिते ।&lt;br&gt;&#xA;सिंहासन चतुर्दन्ति शिबिकारोहणं शुभम् ॥ १२ ॥&lt;br&gt;&#xA;सूर्येन्द्वग्न्युदधिव्योमधरित्रीशैल वीक्षणम् ।&lt;br&gt;&#xA;तरणं निम्नगाम्भोधि काननानां जलस्य च ॥ १३ ॥&lt;br&gt;&#xA;प्रशस्तं दोहनं कर्म महिषीणां गवामपि ।&lt;br&gt;&#xA;सिंहीनां हस्तिनीनां च बान्धवानां स्ववेश्मनि ॥ १४ ॥&lt;br&gt;&#xA;प्रसवो वाथ चैतासां भूतिलिङ्गमितिस्मृतम् ।&lt;br&gt;&#xA;पयसः पाटलाया गोः पानं यद्वत्सलीलया ॥ १५ ॥&lt;br&gt;&#xA;दध्नश्चापक्वमांसानां विष्ठापायस भक्षणम् ।&lt;br&gt;&#xA;एतेषामपि लाभश्च प्रशस्तो मुनिपुङ्गवाः ॥ १६ ॥&lt;br&gt;&#xA;सुधारुधिरमद्यानां पानं मत्स्यस्य भक्षणम् ।&lt;br&gt;&#xA;एतेषां वीक्षणां वापि स्नानं वा रुधिरेण यत् ॥ १७ ॥&lt;br&gt;&#xA;अम्भसा त्वभिषेकस्तु गवां शृङ्गस्रुतेन च ।&lt;br&gt;&#xA;चन्द्रश्रुतेन वा राज्याभिषेकश्शुभमिष्यते ॥ १८ ॥&lt;br&gt;&#xA;पशुसिम्ह गजानां च लाभो युद्धे विशेषतः ।&lt;br&gt;&#xA;अध्यापनं च शास्त्राणामन्नलेपनमेव च ॥ १९ ॥&lt;br&gt;&#xA;तृणदारूद्भवौ नाभौ कुसुमस्योदकस्य च ।&lt;br&gt;&#xA;बहिर्शीर्षकर्हस्तत्वं सितमाल्यानुलेपनम् ॥ २० ॥&lt;br&gt;&#xA;सिताम्बरत्वं विप्रस्य दर्शनं चाशिषश्शुभाः ।&lt;br&gt;&#xA;श्वेताभस्य फलस्यापि व्यजनस्य ध्वजस्य च ॥ २१ ॥&lt;br&gt;&#xA;सरोजस्यातपत्रस्य मणीनां दर्पणस्य च ।&lt;br&gt;&#xA;दीपस्य चामरस्यापि शस्त्रस्यकमलस्य च ॥ २२ ॥&lt;br&gt;&#xA;विमलस्याम्भसश्शस्तं दर्शनं हाटकस्य च ।&lt;br&gt;&#xA;राज्ञश्च दर्शनं तेन भाषणं शुभदं मतम् ॥ २३ ॥&lt;br&gt;&#xA;देवालयं सप्रतिमं दृष्ट्वा श्वेतां च गामपि ।&lt;br&gt;&#xA;सागरं सरितो वापि तोययुक्ता श्रियं लभेत् ॥ २४ ॥&lt;br&gt;&#xA;एतेषामपि पनेन राज्यं सम्प्राप्नुयान्नरः ।&lt;br&gt;&#xA;शङ्खमाभरणं श्वेतवस्त्रं पुरुषमेव च ॥ २५ ॥&lt;br&gt;&#xA;रूपयौवन सम्पन्नां श्रियंवा तादृशीमपि ।&lt;br&gt;&#xA;उत्तमां श्रियमाप्नोति स्वप्ने दृष्ट्वा तु मानवः ॥ २६ ॥&lt;br&gt;&#xA;कुमारं सर्पमुक्षाणं गजं दृष्ट्वा सुतं लभेत् ।&lt;br&gt;&#xA;तृणं च विपुलं धान्यं गृहमग्नियुतं तथा ॥ २७ ॥&lt;br&gt;&#xA;दृष्ट्वा स्वप्ने लभेल्लक्ष्मीं दृष्ट्वा शक्रध्वजं तथा ।&lt;br&gt;&#xA;भूम्यम्बु वैरिग्रसनं शत्रूणां च वधक्रियाम् ॥ २८ ॥&lt;br&gt;&#xA;जयं विवादद्युतादौ सङ्ग्रामे विजयं तथा ।&lt;br&gt;&#xA;कृत्वा तु श्रियमाप्नोति भूमौ चन्द्र निवेशनम् ॥ २९ ॥&lt;br&gt;&#xA;निर्मलं गगनं दृष्ट्वा ह्योदनाप्तिं मृतिं तथा ।&lt;br&gt;&#xA;दृष्ट्वाग्निं सङ्ग्रहं कृत्वा लब्ध्वा वैराजचिह्नकम् ॥ ३० ॥&lt;br&gt;&#xA;नरस्सुखमवाप्नोति तन्त्रीवाद्यस्य वादनम् ।&lt;br&gt;&#xA;तयोरुल्लङ्घनं चैव रोदनं च शुभावहम् ॥ ३१ ॥&lt;br&gt;&#xA;परस्त्रीणां च तथा लाभस्तथाऽऽलिङ्गनमेव च ।&lt;br&gt;&#xA;निगलैर्बन्धनं धान्यं स्वदेहदहनं तथा ॥ ३२ ॥&lt;br&gt;&#xA;निकृत्य च तनुं दिक्षुक्षेपणं शुभदं मतम् ।&lt;br&gt;&#xA;स्वागतेनोरगेणाथ सिंहेनैवाथ भक्षणम् ॥ ३३ ॥&lt;br&gt;&#xA;हृन्मूर्ध्नोदर्शनं शस्तं सस्यानां च विशषटः ।&lt;br&gt;&#xA;पात्रे मणिमये वाथ राजते वाथ भोजनम् ॥ ३४ ॥&lt;br&gt;&#xA;सौवर्णेपद्मपत्रेवा दध्नोवान्नस्य भोजनम् ।&lt;br&gt;&#xA;लाभोवाहयशब्दस्य जय भुक्ष्वेति शब्दयोः ॥ ३५ ॥&lt;br&gt;&#xA;मुद्रा भृङ्कार वृष्टीनां दर्शनं शुभदं द्विजाः ।&lt;br&gt;&#xA;पिण्याको गोशकृत् शस्ता चोच्छ्रितं स्वात्मनो गृहम् ॥ ३६ ॥&lt;br&gt;&#xA;बन्धुभिस्संवृतं दीप्तमात्मानं वेश्मसंस्थितम् ।&lt;br&gt;&#xA;शिवाङ्कुराणि बीजानि तथा विद्याधरागमम् ॥ ३७ ॥&lt;br&gt;&#xA;चिन्नाभ्यां रुधिराक्ताभ्यां पादाभ्यां स्वञ्च पश्यति ।&lt;br&gt;&#xA;ऐश्वर्य शीघ्रमाप्नोति पुत्रांश्च लभते बहून् ॥ ३८ ॥&lt;br&gt;&#xA;छिन्नस्याद्दक्षिणोहस्तः स्वप्ने यस्य सशोणितः ।&lt;br&gt;&#xA;पुत्रं च लभते शीघ्रमायुष्मन्तं यशस्विनम् ॥ ३९ ॥&lt;br&gt;&#xA;छिन्नं यस्यशिरः स्वप्ने दृश्यते रुधिराप्लुतम् ।&lt;br&gt;&#xA;लभते क्षिप्रमारोग्यं धनं चास्य विवर्धते ॥ ४० ॥&lt;br&gt;&#xA;सुवर्णाकृतिभिर्गात्रं स्वप्ने यस्य विशीर्यते ।&lt;br&gt;&#xA;धनधान्यमवाप्नोति सर्वाभरण भूषितः ॥ ४१ ॥&lt;br&gt;&#xA;आपणा जीवमात्मानं स्वप्नान्ते यस्तु पश्यति ।&lt;br&gt;&#xA;वृद्धिं तस्य विजानीयादायुश्चास्य विवर्धते ॥ ४२ ॥&lt;br&gt;&#xA;चक्रं च पूर्ण कुम्भं च श्रीवत्सं स्वस्तिकं तथा ।&lt;br&gt;&#xA;सोमपानं तथा प्राश्य लभते वाच्छितं फलम् ॥ ४३ ॥&lt;br&gt;&#xA;शिवागमादि शब्दानां श्रवणं धनदं भवेत् ।&lt;br&gt;&#xA;गुरुप्राज्ञागमश्चापि शुभो वृश्चिक दर्शनम् ॥ ४४ ॥&lt;br&gt;&#xA;देवद्विजमरुत्स्त्रीभिर्भाषणं शुभतं मतम् ।&lt;br&gt;&#xA;ताम्बूलमञ्जनं बिल्वपत्रं कुङ्कुममण्डले ॥ ४५ ॥&lt;br&gt;&#xA;पश्येदिष्ट्यादि करणं कुड्यगोष्ठक्रियामपि ।&lt;br&gt;&#xA;उद्यानारामकरणं शुभप्रदमिहोच्यते ॥ ४६ ॥&lt;br&gt;&#xA;आगम्यागमनं चैव सर्वगात्रेषु बन्धनम् ।&lt;br&gt;&#xA;बन्धुभिर्घर्षणं धन्यं कन्यायाः पतिसङ्ग्रहः ॥ ४७ ॥&lt;br&gt;&#xA;स्नानं शिवार्चनं वह्नेस्तर्पणं दर्शनं सताम् ।&lt;br&gt;&#xA;गणानां विबुधानां च सुधापानं नभोगतिः ॥ ४८ ॥&lt;br&gt;&#xA;इत्येवमादिकं स्वप्ने दर्शनं शुभशूचकम् ।&lt;br&gt;&#xA;भूवस्त्रलाभ पर्यङ्कशय्या दाह्ॐबरस्य च ॥ ४९ ॥&lt;br&gt;&#xA;आसनस्य च दाहो वा नावा रोहणमेव च ।&lt;br&gt;&#xA;नवशुक्लाम्बरत्वं च तथा शुद्धोदनाशनम् ॥ ५० ॥&lt;br&gt;&#xA;मधुनः पङ्कजस्येव जननं हननं स्वकम् ।&lt;br&gt;&#xA;शङ्खपद्म निधेर्ल्लाभः शुभस्वप्नोयमीरितः ॥ ५१ ॥&lt;br&gt;&#xA;दृष्टानामपि चैतेषां प्राप्तानां च कथञ्चन ।&lt;br&gt;&#xA;अप्राप्तिरपहारश्च स्वप्नेऽनिष्टार्थसूचकः ॥ ५२ ॥&lt;br&gt;&#xA;लिङ्गस्य प्रतिमाया वा भङ्गादौ नृपतेर्मृतिः ।&lt;br&gt;&#xA;पिण्डिकाया महिष्यास्तु धाम्नो राष्ट्रस्य विभ्रमः ॥ ५३ ॥&lt;br&gt;&#xA;बन्धूनां च क्षयः पुत्रनाशस्त्वग्नि प्रवेशनम् ।&lt;br&gt;&#xA;हस्तध्वस्तफलं भस्म गुलशाकस्त्वनिष्टदः ॥ ५४ ॥&lt;br&gt;&#xA;विदेशगमनं जातीस्थौल्यं व्याधि प्रपीडनम् ।&lt;br&gt;&#xA;उद्दन्तता विनाशश्च मलिनत्वमशोधनम् ॥ ५५ ॥&lt;br&gt;&#xA;सुवर्ण रजताङ्गार मुद्रविष्ठोद्गमोऽशुभः ।&lt;br&gt;&#xA;चूर्णानां मूर्ध्नि कांस्यानां नग्नता मलिनाम्बरः ॥ ५६ ॥&lt;br&gt;&#xA;अभ्यङ्गपतनं चोच्चाङ्डोलारोहस्त्वनिष्टदः ।&lt;br&gt;&#xA;रक्तपुष्पद्रुमाणां च चण्डाल व्याध दर्शनम् ॥ ५७ ॥&lt;br&gt;&#xA;भक्षणं पक्वमांसानां तैलस्य रुधिरस्य च ।&lt;br&gt;&#xA;नर्तनं ग्रसनं चैव विवाहो गीतमेव च ॥ ५८ ॥&lt;br&gt;&#xA;तन्त्रीवाद्यविहीनानां वाद्यनामपि वादनम् ।&lt;br&gt;&#xA;स्त्रोतोनिमज्जनं यच्च स्नानं गोमयवारिणा ॥ ५९ ॥&lt;br&gt;&#xA;पङ्कोदेनाथवा मातुः प्रवेशो जठरेऽशुभः ।&lt;br&gt;&#xA;चितायां रोहणं शक्रध्वजस्य पतनं तु वा ॥ ६० ॥&lt;br&gt;&#xA;सूर्या चन्द्रमसोस्तारा पतनं चाशुभप्रदम् ।&lt;br&gt;&#xA;दिव्यान्तरिक्ष भौमानामुत्पातानां च दर्शनम् ॥ ६१ ॥&lt;br&gt;&#xA;देव द्विजादि भूपालगुरूणां क्रोध एव च ।&lt;br&gt;&#xA;आलिङ्गनं कुमारीणां पुरुषाणां च मैथुनम् ॥ ६२ ॥&lt;br&gt;&#xA;हानिश्चैव स्वगात्राणां विरेकवमनक्रिये ।&lt;br&gt;&#xA;दक्षिणाशाभिगमनं व्याधिनाभि भवस्तथा ॥ ६३ ॥&lt;br&gt;&#xA;गृहणाञ्चैव पातश्च गृह सम्मार्जनं तथा ।&lt;br&gt;&#xA;पीडापिशाच क्रव्यादैः वानरैश्च नरैरपि ॥ ६४ ॥&lt;br&gt;&#xA;परादभिभवश्चैव तस्माच्च व्यसनोद्भवः ।&lt;br&gt;&#xA;काषायवस्त्र धारित्वं तद्वत्स्त्रीक्रीडनं द्विजाः ॥ ६५ ॥&lt;br&gt;&#xA;स्नेह पानावगाहौ च रक्तमाल्यानुलेपनम् ।&lt;br&gt;&#xA;क्रीडनं च लिहा स्फोटः क्षुत् पिपासा परिश्रमः ॥ ६६ ॥&lt;br&gt;&#xA;नक्षत्राणां ध्वजानां च श्रोतसां गमनं च वा ।&lt;br&gt;&#xA;रज्जुच्छेदः प्रतापेतु वपनं श्मश्रु केशयोः ॥ ६७ ॥&lt;br&gt;&#xA;नखस्य दीर्घतासेवा सेवनं च स्त्रियोपिवा ।&lt;br&gt;&#xA;विरूपेण नरेणाङ्गमर्दनं चोत्सवेऽपिवा ॥ ६८ ॥&lt;br&gt;&#xA;पशुक्रीडाण्डजानां च स्तब्धस्य च मृतस्य च ।&lt;br&gt;&#xA;प्लवनं भग्नयानत्वमशुभाय भविष्यति ॥ ६९ ॥&lt;br&gt;&#xA;सरसि क्रीडनं नृत्तं जतुभाण्डेन द्विजाः ।&lt;br&gt;&#xA;द्रव्यस्य नाशः सुहृदो वियोगः श्यामवस्त्रता ॥ ७० ॥&lt;br&gt;&#xA;छेदः पाण्यो सरोजस्यापहारो जीर्णवस्त्रता ।&lt;br&gt;&#xA;प्रासाद वेश्म शृङ्गानामवतारस्तु नेष्यते ॥ ७१ ॥&lt;br&gt;&#xA;कर्णे च नासिकादौ वा सर्पवेशप्रवेष्टने ।&lt;br&gt;&#xA;कार्पासतिल मूलादि लोहानि लभते च यः ॥ ७२ ॥&lt;br&gt;&#xA;स्वस्थश्च लभते व्याधितो मृत्युमृच्छति ।&lt;br&gt;&#xA;भग्न ध्वजाधिकं भग्नं छत्रन्दृष्ट्वाऽशुभं लभेत् ॥ ७३ ॥&lt;br&gt;&#xA;एकस्थ पुण्डरीकस्य धारणं तद्वदीरितम् ।&lt;br&gt;&#xA;तथैवहसनं भुक्तिरोदनस्य तिलैः सह ॥ ७४ ॥&lt;br&gt;&#xA;अधः शिरस्तस्या स्नानं तैले दन्तविदारिणम् ।&lt;br&gt;&#xA;कुञ्चरस्य पृथिव्याश्च ज्वलनं जातवेदसा ॥ ७५ ॥&lt;br&gt;&#xA;दारुणां पर्वतानां च पीठे कृष्णायसे द्विजाः ।&lt;br&gt;&#xA;संस्थानं कृष्णवर्णत्वं रथे खर समन्विते ॥ ७६ ॥&lt;br&gt;&#xA;यानं च कण्ठबन्धश्च शिंशुमाराहिपीठनम् ।&lt;br&gt;&#xA;हीननृत्तसमजश्च नाभेरन्य प्रदेशके ॥ ७७ ॥&lt;br&gt;&#xA;तृणवृक्षपशूनानां प्रोद्भवः क्रीडयापि च ।&lt;br&gt;&#xA;खरेण कपिनोष्ट्रेण भोगो व्यालेन रौद्रकैः ॥ ७८ ॥&lt;br&gt;&#xA;सत्वैरन्यैरनिष्टाय भवेत्कायस्य लेपनम् ।&lt;br&gt;&#xA;स्नेहेन गोमयेनापि पङ्कैःकलुषवारिभिः ॥ ७९ ॥&lt;br&gt;&#xA;नेष्टं जिह्वा भुजानां च रोम्णां विच्छेदतं नखैः ।&lt;br&gt;&#xA;व्यालस्यारोहणं नेष्टं तदाघ्राणं न सम्मतम् ॥ ८० ॥&lt;br&gt;&#xA;आघ्रायते यश्चभृशं श्वापदैर्विकृताननैः ।&lt;br&gt;&#xA;सच दुःखमवाप्नोति पङ्कमग्रस्तथैव च ॥ ८१ ॥&lt;br&gt;&#xA;परिष्वङ्गोऽथ यस्यापि प्रेतैः प्रव्रजितैरपि ।&lt;br&gt;&#xA;अन्तावसायिभिर्योवा कृष्यते यमदूतकैः ॥ ८२ ॥&lt;br&gt;&#xA;शाल्मलीं किंशुकं यूप चैत्यं वा परिभद्रकम् ।&lt;br&gt;&#xA;पुष्पाढ्यं को वदारं वा योध्यारोहतिमानवः ॥ ८३ ॥&lt;br&gt;&#xA;शोषणं कथिताख्यं च तोयपानं प्रमेहिणः ।&lt;br&gt;&#xA;हरिद्राभोजनं चापि यद्भवेत्पाण्डुरोगिणः ॥ ८४ ॥&lt;br&gt;&#xA;रक्तपित्तं पिबद्यश्च शोणितं स विनश्यति ।&lt;br&gt;&#xA;भग्नयाना वरोहंश्च स्वप्नेऽलक्ष्मी प्रदो भवेत् ॥ ८५ ॥&lt;br&gt;&#xA;आदित्यचन्द्रताराणां मलिनत्वमशोभितम् ।&lt;br&gt;&#xA;पद्मं हव्यं कन्या वा भक्त्याकाशतो यदि ॥ ८६ ॥&lt;br&gt;&#xA;ग्रहानां ग्रहणेनापि राज्ञो मरणमादिशेत् ।&lt;br&gt;&#xA;दर्शनं चाशुभानां वा तैरेवालिङ्गनं तु यत् ॥ ८७ ॥&lt;br&gt;&#xA;काकं गृध्रं तथाश्येनं पिशाचं राक्षसं तथा ।&lt;br&gt;&#xA;पतन्तीं प्रतिमां वापि दृष्ट्वा व्यसनमाप्नुयात् ॥ ८८ ॥&lt;br&gt;&#xA;पतन्तमुच्छितं केतुं पर्वतं वृषमेव वा ।&lt;br&gt;&#xA;गृहं महत्तरं कुड्यं प्रधानमरणं भवेत् ॥ ८९ ॥&lt;br&gt;&#xA;निर्वाणदीपं रजकं श्वित्रिणं द्यूतकारकम् ।&lt;br&gt;&#xA;म्लेच्छं दृष्ट्वान्त्यजं वापि कृष्णदन्तं च दुर्मुखम् ॥ ९० ॥&lt;br&gt;&#xA;कपालोन्मत्तवेषं च पुरुषं वा स्त्रियं च वा ।&lt;br&gt;&#xA;कृष्णां सशूलां स्वप्नान्ते सद्योमरणमश्रुते ॥ ९१ ॥&lt;br&gt;&#xA;निहतं च तथात्मानं ताभ्यां दृष्ट्वा तथा भवेत् ।&lt;br&gt;&#xA;अश्वमुष्ट्रं खरं वापि महिषं श्वानमेव च ॥ ९२ ॥&lt;br&gt;&#xA;सृगालं महिषीं तैलं दुर्वर्णं वायसं वृकम् ।&lt;br&gt;&#xA;वृषं वराहं मार्जारमुलूकं कृष्ण सर्पकम् ॥ ९३ ॥&lt;br&gt;&#xA;कृष्णकीटं च गाङ्कृष्णां पश्येच्चेद्भयमाप्नुयात् ।&lt;br&gt;&#xA;एतेषां स्पर्शने वापि ग्रहणे रोहणे तथा ॥ ९४ ॥&lt;br&gt;&#xA;काञ्चनस्यापि वृक्षस्य दर्शनं मरणप्रदम् ।&lt;br&gt;&#xA;वह्नियान रथादीनां छत्रादीनां च भग्नता ॥ ९५ ॥&lt;br&gt;&#xA;विधवा दर्शनं चापि तत्सङ्गेन धनक्षयः ।&lt;br&gt;&#xA;धूमायमानमात्मानं शिरोमुण्डनमेव च ॥ ९६ ॥&lt;br&gt;&#xA;बद्धमन्यैर्निरुद्धं वा पश्येच्चेद्भयमाप्नुयात् ।&lt;br&gt;&#xA;यवागू मारनालं वा पिपेद्धन विनाशनम् ॥ ९७ ॥&lt;br&gt;&#xA;तण्डुलं पक्वमांसं वा तुषमङ्गारकोषरे ।&lt;br&gt;&#xA;मुद्गं माषं मरीचं च सर्षपं पश्यतोऽशुभम् ॥ ९८ ॥&lt;br&gt;&#xA;कुण्डादौ पतनं नेष्टं तथा केश विकीर्णता ।&lt;br&gt;&#xA;वर्तितैलतिलादीनामञ्जनालेपनं तथा ॥ ९९ ॥&lt;br&gt;&#xA;अन्धकारनिवेशस्तु महामार्गगतिस्तुवा ।&lt;br&gt;&#xA;सन्न्यासि प्रेतकैः सार्धं कुण्डकादिषु वेशनम् ॥ १०० ॥&lt;br&gt;&#xA;तारं च भक्ष्येद्वाथ शवं वा भक्षयेद्यदि ।&lt;br&gt;&#xA;रक्तवर्णं तु यद्द्रव्यं कृष्णं वा न प्रशस्यते ॥ १०१ ॥&lt;br&gt;&#xA;अशुभं च भवेद्रकं कृष्णवस्तु प्रकीर्तितम् ।&lt;br&gt;&#xA;अन्यत्र शोणितान् पद्मात् पलाशाद्रक्त चन्दनात् ॥ १०२ ॥&lt;br&gt;&#xA;तथा च रजकश्वत्रिद्यूतकम्लेच्छकारिणः ।&lt;br&gt;&#xA;पश्येत्पाषण्डिनो वापि नशुभं तस्य जायते ॥ १०३ ॥&lt;br&gt;&#xA;वल्मीकदर्शनं शुष्क विषवृक्षस्य दर्शनम् ।&lt;br&gt;&#xA;भूतानां रोदनं नेष्टं वृक्षाणां पतनं क्षणात् ॥ १०४ ॥&lt;br&gt;&#xA;देवताश्च द्विजातिश्च पितरो योगिनो नृपः ।&lt;br&gt;&#xA;यद्वदन्ति नरं स्वप्ने तत्तथैव भविष्यति ॥ १०५ ॥&lt;br&gt;&#xA;एष्यत्कर्मविपाकस्य शुभस्याप्य शुभस्य च ।&lt;br&gt;&#xA;लिङ्गं स्वप्नोविधितस्य न क्वचिद्धातु दोषजः ॥ १०६ ॥&lt;br&gt;&#xA;यद्धातु प्रकृतिर्येन धातुना वापि दूषितः ।&lt;br&gt;&#xA;तद्विकारं ननु स्वप्ने प्रत्यक्षानिव पश्यति ॥ १०७ ॥&lt;br&gt;&#xA;यश्च सुप्तोऽर्थमादृत्य दृष्टं वा यदि वा श्रुतम् ।&lt;br&gt;&#xA;तच्चिन्ता सन्ततिः स्वप्ने प्रत्यक्षेवावभासते ॥ १०८ ॥&lt;br&gt;&#xA;तद्द्वयं स्वप्नविज्ञानं नाभिप्रेत मिहागमे ।&lt;br&gt;&#xA;दृष्टाक्षदूर विज्ञेय व्यभिचारि प्रकाशवत् ॥ १०९ ॥&lt;br&gt;&#xA;समधातुरतः स्वप्ने यत्पश्यति शुभाशुभम् ।&lt;br&gt;&#xA;प्रणिधानविनिर्मुक्त स्तत्सत्यं नाविशेषतः ॥ ११० ॥&lt;br&gt;&#xA;अशुभं वा शुभं स्वप्नम् आचार्याय निवेदयेत् ।&lt;br&gt;&#xA;द्विजाति प्रक्रमेणैव वयसा वा धनेनवा ॥ १११ ॥&lt;br&gt;&#xA;आचारेणाथ धर्मेण विद्यया वाथ यस्यतु ।&lt;br&gt;&#xA;श्रेष्ठत्वं विद्यते विप्राः सर्वादौ निवेदयेत् ॥ ११२ ॥&lt;br&gt;&#xA;अनेनैव क्रमेणाथ स्वंस्वं स्वप्नं निवेदयेत् ।&lt;br&gt;&#xA;आचार्यानुज्ञया वाथ ज्येष्ठत्वं तेषु कीर्तितम् ॥ ११३ ॥&lt;br&gt;&#xA;ब्राह्मण समयाख्येन संस्कारेण समन्वितः ।&lt;br&gt;&#xA;निर्वाण दीक्षया युक्तः शूद्रो द्वावेकभागिनौ ॥ ११४ ॥&lt;br&gt;&#xA;नियोगो यस्य तन्मध्ये स एव गुरुमाश्रयेत् ।&lt;br&gt;&#xA;आदौ समानदीक्षायां सत्यामपि च यत्र तु ॥ ११५ ॥&lt;br&gt;&#xA;नियोगः स शिशुः पूर्वं नमस्कुर्याद् गुरूत्तमम् ।&lt;br&gt;&#xA;जात्यादि साम्ये संस्कार साम्ये सत्यपि यत्र तु ॥ ११६ ॥&lt;br&gt;&#xA;नियोगो देशिकस्यासीत् स चादौ गुरुमाश्रयेत् ।&lt;br&gt;&#xA;परस्पर नमस्कारेऽप्येवमेव क्रमोमतः ॥ ११७ ॥&lt;br&gt;&#xA;ज्येष्ठत्वेऽप्यस्य संस्काराद्येषां तैर्गुर्वनुज्ञया ।&lt;br&gt;&#xA;न सम्मान्यो नमस्कार प्रमुखैः कारणाद्गुरोः ॥ ११८ ॥&lt;br&gt;&#xA;एकदेशिक शिष्याणा माचारः परिकीर्तितः ।&lt;br&gt;&#xA;किमत्र बहुनोक्तेन यदुक्तं देशिकेन तु ॥ ११९ ॥&lt;/p&gt;</description>
    </item>
    <item>
      <title>२३ निर्वाण-दीक्षा-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/23_nirvANa-dIxA-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/23_nirvANa-dIxA-vidhiH/</guid>
      <description>&lt;p&gt;निर्वाणाख्यां प्रवक्ष्यामि दीक्षां परममोक्षदाम् ।&lt;br&gt;&#xA;आचार्यः कृतनित्यस्तु कृतमन्त्रादि तर्पणः ॥ १ ॥&lt;br&gt;&#xA;कृत सूर्यार्चनः शुद्धः सकलीकृत विग्रहः ।&lt;br&gt;&#xA;सामान्यार्घ्यकरो द्वार द्वारपार्चन संयुतः ॥ २ ॥&lt;br&gt;&#xA;पश्चिमद्वार मार्गेण सम्प्रविश्य मखालयम् ।&lt;br&gt;&#xA;कृत ब्रह्मार्चनः (शुद्धः) क्षेत्रे रक्षां कृत्वा विधानतः ॥ ३ ॥&lt;br&gt;&#xA;भूतशुद्धिमणोर्न्यासं विशेषार्घ्यं च कृत्यवित् ।&lt;br&gt;&#xA;कृत्वा ज्ञानाख्य खृड्गं च पञ्चगव्यं विधाय च ॥ ४ ॥&lt;br&gt;&#xA;विकिरानभिमन्त्र्याथ भूमिशुद्धिं विधाय च ।&lt;br&gt;&#xA;निक्षिप्य विकिरांस्तांश्च कुशैरीशे समाहरेत् ॥ ५ ॥&lt;br&gt;&#xA;कुम्भं च वर्धनीं तत्र सम्पूज्य परितो गुरुः ।&lt;br&gt;&#xA;लोकपालानथाभ्यर्च्य तेषाम् आज्ञां तु श्रावयेत् ॥ ६ ॥&lt;br&gt;&#xA;भ्रामयित्वा घटास्त्रालू ज्ञानखड्गं समर्च्य च ।&lt;br&gt;&#xA;मण्डले देव देवेशम् इष्ट्वाऽग्नौ तर्पयेन्मनून् ॥ ७ ॥&lt;br&gt;&#xA;भगवन् देहमाविश्य मदीयमनु कम्पया ।&lt;br&gt;&#xA;अनुग्रहस्त्वया कार्यः शिष्याणां भावितात्मनाम् ॥ ८ ॥&lt;br&gt;&#xA;इति विज्ञाप्य लब्धाज्ञश्चोष्णीषम् शिरसि न्यसेत् ।&lt;br&gt;&#xA;सर्वेषां कर्मणां साक्षी मण्डलस्थः सदाशिवः ॥ ९ ॥&lt;br&gt;&#xA;यज्ञस्य रक्षकः कुम्भे पावके होम कारणम् ।&lt;br&gt;&#xA;शिष्येतु पाशनाशाय मद्देहे पाशमोचकः ॥ १० ॥&lt;br&gt;&#xA;पञ्चाधिकरणो देवः त्वमहमेव सदाशिवः ।&lt;br&gt;&#xA;मन्त्राः कारणभूता ये शिवस्य हृदयादयः ॥ ११ ॥&lt;br&gt;&#xA;ममापि ते तथैवेह स्वातन्त्र्यं स्वस्यचात्मनि ।&lt;br&gt;&#xA;सम्भाव्याध्येषयेद्देवं प्राणैरन्तर्बहिस्थितैः ॥ १२ ॥&lt;br&gt;&#xA;परीक्षितः समर्थोऽयं निर्वाणार्थ मुपस्थितः ।&lt;br&gt;&#xA;उत्कृष्ट जातिरीशांशः समयेषु व्यवस्थितः ॥ १३ ॥&lt;br&gt;&#xA;तदेतस्मिन् विमोक्षाय प्रसादः क्रियतां मम ।&lt;br&gt;&#xA;पूर्णसङ्कल्पितार्थः सन् शिवशास्त्रोपबृंहितः ॥ १४ ॥&lt;br&gt;&#xA;आरभ्य यागधाम्नस्तु प्रवेशं चाग्निसम्मुखम् ।&lt;br&gt;&#xA;आत्मनः सव्यभागे तु कृत्वा शिष्यस्य वेशनम् ॥ १५ ॥&lt;br&gt;&#xA;नाडी सन्धानकर्मज्ञस्तर्पणं पूर्णया सह ।&lt;br&gt;&#xA;कृत्वा शिवादिमन्त्राणां दीपनं सम्यगोचरेत् ॥ १६ ॥&lt;br&gt;&#xA;अघोर सम्पुटं कृत्वा शिवं साङ्गं फटन्तकम् ।&lt;br&gt;&#xA;कुटिलभ्रू समायुक्तं सरालवदनान्वितम् ॥ १७ ॥&lt;br&gt;&#xA;आहुतीनां त्रयं कार्यं मन्त्राणां दीपनं च यत् ।&lt;br&gt;&#xA;कन्या विनिर्मितं सूत्रं त्रिगुणं त्रिगुणीकृतम् ॥ १८ ॥&lt;br&gt;&#xA;अस्त्रेण प्रोक्षितं वर्म कुण्ठितं मूलमन्त्रतः ।&lt;br&gt;&#xA;सम्पूज्य चोर्ध्वकायस्य शिखायां बन्धयेत्शिशोः ॥ १९ ॥&lt;br&gt;&#xA;अङ्गुष्ठकाग्रपर्यन्तं तत्सूत्रमवलम्बयेत् ।&lt;br&gt;&#xA;सूत्रं सुषुम्नारूपं तु ध्यात्वाशिष्यस्य देहतः ॥ २० ॥&lt;br&gt;&#xA;सुषुम्नायै नमश्चेति सङ्गृह्यास्मिन् नियोजयेत् ।&lt;br&gt;&#xA;सम्पूज्यगन्ध पुष्पाद्यैः वर्मणाचाव कुण्ठयेत् ॥ २१ ॥&lt;br&gt;&#xA;सन्निधानाय मूलेन चाहुति त्रयमाचरेत् ।&lt;br&gt;&#xA;शिष्यस्य हृत्प्रदेशं तु सम्प्रोक्ष्यास्त्रेण पुष्पतः ॥ २२ ॥&lt;br&gt;&#xA;सन्ताड्य हृदयं तस्य रेचकेन प्रविश्य च ।&lt;br&gt;&#xA;हुङ्कारम् उच्चरंस्तस्य चैतन्यं तारकाकृतिम् ॥ २३ ॥&lt;br&gt;&#xA;हृद्ग्रन्थिमस्त्रमन्त्रेण छित्वा सङ्गृह्यमूलतः ।&lt;br&gt;&#xA;द्वादशान्ते न्यसेत् शिष्य जीवं हृदय सम्पुटम् ॥ २४ ॥&lt;br&gt;&#xA;सान्तं बीजं समुच्चार्य तस्मिन् संहार मुद्रया ।&lt;br&gt;&#xA;सूत्रे नियोजयेत् वर्म मन्त्रेणैव अवकुण्ठयेत् ॥ २५ ॥&lt;br&gt;&#xA;हुत्वाहुतित्रयं तस्य संविधानाय मूलतः ।&lt;br&gt;&#xA;मलं च कर्ममायेयं भोक्तृ भोलशरीरजम् ॥ २६ ॥&lt;br&gt;&#xA;शान्त्यतीतादिकं सूत्रे भाजयेत्स्वस्वमन्त्रतः ।&lt;br&gt;&#xA;शान्त्यतीतां चतुर्थ्यन्तां हुफट्कारां शिवादिकाम् ॥ २७ ॥&lt;br&gt;&#xA;पुष्पास्त्रेणैव सन्ताड्य शिष्यस्य शिरसि स्थिताम् ।&lt;br&gt;&#xA;संहारमुद्रयाकृष्य शिवं प्रणव पूर्वकम् ॥ २८ ॥&lt;br&gt;&#xA;शान्त्यतीतां चतुर्थ्यन्तां नमस्मकार समन्विताम् ।&lt;br&gt;&#xA;उच्चार्य योजयेत्सूत्रे भ्रूमध्यान्तोपलक्षिते ॥ २९ ॥&lt;br&gt;&#xA;अनेनैव क्रमेणाथ भूतशुद्ध्युक्तमार्गतः ।&lt;br&gt;&#xA;कलाचतुष्टये कुर्यात्ताडनग्रहयोजनम् ॥ ३० ॥&lt;br&gt;&#xA;गलश्वभ्रन्तनाभ्यन्तजान्वन्ताङ्गुष्ठकान्तिकम् ।&lt;br&gt;&#xA;व्याप्यव्यापकभावं तु कुर्यात्तत्रविचक्षणः ॥ ३१ ॥&lt;br&gt;&#xA;मन्त्राः पदानिवर्णाश्च तत्त्वानिभुवनानि च ।&lt;br&gt;&#xA;व्याप्यानि व्यापकाः कर्ममलमायेयबन्धनाः ॥ ३२ ॥&lt;br&gt;&#xA;व्याप्यामलादयश्चापि व्यापकास्तु कलास्मृताः ।&lt;br&gt;&#xA;तासाञ्च सङ्ग्रहे तस्मात् सर्वेस्युः स्वीकृतास्त्विह ॥ ३३ ॥&lt;br&gt;&#xA;स्थापिताभिश्च शुद्धाभिरहोपस्थापिता अपि ।&lt;br&gt;&#xA;शुद्धा भवन्ति सर्वेस्युस्तस्मात्तच्छुद्धिरिष्यते ॥ ३४ ॥&lt;br&gt;&#xA;तासाञ्च दीपनं कार्यमोङ्कारादि फडन्तकम् ।&lt;br&gt;&#xA;अघोरबीजं मूलं च शान्त्यतीतकलामपि ॥ ३५ ॥&lt;br&gt;&#xA;चतुर्थ्यन्तं समुच्चार्य हुङ्कारं तु समुच्चरन् ।&lt;br&gt;&#xA;त्यक्त्वान्यासां च मूलं तु स्वस्वबीजं स्मरन् नयेत् ॥ ३६ ॥&lt;br&gt;&#xA;आहुतीनान्त्रयं हुत्वा पाशबन्धनमाचरेत् ।&lt;br&gt;&#xA;शिरः सन्ताड्यचास्त्रेण शिवमन्त्रं त्रिधास्मरन् ॥ ३७ ॥&lt;br&gt;&#xA;भगवन् शान्त्यतीताख्यं मलकर्मसमन्वितम् ।&lt;br&gt;&#xA;व्यापकं शान्ति तत्वादेः पाशं बन्ध पदद्वयम् ॥ ३८ ॥&lt;br&gt;&#xA;हुम्फडन्तं समुच्चार्य सूत्रे ग्रन्थिं समाचरेत् ।&lt;br&gt;&#xA;शिवं सम्पुटितं स्वस्वबीजं च भगवत् पदम् ॥ ३९ ॥&lt;br&gt;&#xA;कलाचतुष्टयम्पाशं मल तत्वादिव्यापकम् ।&lt;br&gt;&#xA;बन्ध बन्ध पदञ्चोक्त्वा हुम्फषन्त समन्वितम् ॥ ४० ॥&lt;br&gt;&#xA;पृथक् पृथक् समुच्चार्य सूत्रेग्रन्थिं समाचरेत् ।&lt;br&gt;&#xA;तत्सूत्रं च समादाय शरावयुग सम्पुटम् ॥ ४१ ॥&lt;br&gt;&#xA;कृत्वासम्पात होमञ्च तत्सूत्रं मण्डलाधिपे ।&lt;br&gt;&#xA;निवेद्य तस्य रक्षार्थं शिवकुम्भान्तिकं न्यसेत् ॥ ४२ ॥&lt;br&gt;&#xA;प्रणतिं कारयित्वा च शिवेन शिवकुम्भके ।&lt;br&gt;&#xA;आचार्यः शिष्यसहितो निःसृत्य मखमण्डपात् ॥ ४३ ॥&lt;br&gt;&#xA;पञ्चगव्यं चरूं तेभ्यः प्रदद्यात् दन्धदावनम् ।&lt;br&gt;&#xA;शुचौ सावरणे देशे विविक्ते लेपिते भुवः ॥ ४४ ॥&lt;br&gt;&#xA;पृथङ्मण्डलकस्थेभ्यो भुक्तिमुक्तिव्यपेक्षया ।&lt;br&gt;&#xA;भूतये पूर्ववक्त्रेभ्यः सौम्यास्येभ्यः विमुक्तये ॥ ४५ ॥&lt;br&gt;&#xA;निर्णिक्तपादपाणिभ्यः प्रयतेभ्यो यथाक्रमम् ।&lt;br&gt;&#xA;अन्तर्जानूपविष्टेभ्यः सकुशे दक्षिणेकरे ॥ ४६ ॥&lt;br&gt;&#xA;उद्धृत्य दक्षिणेनैव सपवित्रेणपाणिना ।&lt;br&gt;&#xA;चुलुकं पञ्चगव्यस्य दद्यादेकं हृदान्वितम् ॥ ४७ ॥&lt;br&gt;&#xA;तत्पीत्वा प्रयतेभ्योऽथ तद्वदेव द्वितीयकम् ।&lt;br&gt;&#xA;चुलुकं चापरं चापि दत्वा दद्यात्ततश्चरुम् ॥ ४८ ॥&lt;br&gt;&#xA;अष्टग्रासप्रमाणन्तु पुटके ब्रह्मवृक्षके ।&lt;br&gt;&#xA;मुमुक्षुभ्यो भुभुक्षुभ्यः कृते पिप्पल पत्रकैः ॥ ४९ ॥&lt;br&gt;&#xA;अद्विज स्पर्शमेतस्य भक्षणानन्तरं पुनः ।&lt;br&gt;&#xA;शुचिभ्यो दन्तकाष्ठैश्च क्षीर वृक्षसमुद्भवम् ॥ ५० ॥&lt;br&gt;&#xA;कनिष्ठिकाङ्गुलस्थूलमृजुं सरसमव्रणम् ।&lt;br&gt;&#xA;मङ्गलार्काङ्गुलान्मुक्तिभुक्ति लिङ्गप्रकाशकम् ॥ ५१ ॥&lt;br&gt;&#xA;राजदन्त्राग्रसन्दंशचर्वितं धौतमग्रतः ।&lt;br&gt;&#xA;आमुक्तं निपतेद्यत्र तेन विद्याच्छुभाशुभम् ॥ ५२ ॥&lt;br&gt;&#xA;अग्न्यन्तक पलाशानां दिक्षु वायौ न शोभनम् ।&lt;br&gt;&#xA;मुखपातोऽस्य शेषासु शोभनः कर्मणां वशात् ॥ ५३ ॥&lt;br&gt;&#xA;इति ज्ञात्वा तु तत्पातमाचान्तास्तान् समाहितान् ।&lt;br&gt;&#xA;स्वप्नाधिगमनेनैव सरक्षान् स्वापयेन्निशि ॥ ५४ ॥&lt;br&gt;&#xA;सद्योगोमंयसंस्पृष्ट भूतल स्पर्शनीषु च ।&lt;br&gt;&#xA;पूर्वयाम्योत्तमाङ्गासु शय्यासु कुशभस्मना ॥ ५५ ॥&lt;br&gt;&#xA;परस्परमलग्नासु सोपधानासु पार्श्वतः ।&lt;br&gt;&#xA;चतुर्दण्डिकयास्त्रेण गुप्तासु वितमस्सु च ॥ ५६ ॥&lt;br&gt;&#xA;अस्त्राभिरक्षितास्वस्त्रजप्तासु शतसङ्ख्यया ।&lt;br&gt;&#xA;हदारोप्य शिखाबद्धशिखान् वर्माभिमन्त्रितैः ॥ ५७ ॥&lt;br&gt;&#xA;वस्त्रैराक्षादिताञ्छिष्यां स्तिलसर्षपभूतिभिः ।&lt;br&gt;&#xA;अस्त्राभिमन्त्रितैस्तिस्त्रो रेखाः सङ्कल्प्य बाह्यतः ॥ ५८ ॥&lt;br&gt;&#xA;स्वप्नमाणवकं मन्त्रमनुज्ञाय च तानथ ।&lt;br&gt;&#xA;दत्वा बाह्यबलिं दिक्षु दिक्पतिभ्यो यथाक्रमात् ॥ ५९ ॥&lt;br&gt;&#xA;चरूं दन्तधवादिष्टप्रतिकूलोपशान्तये ।&lt;br&gt;&#xA;विषमार्चिषमादीप्य हुत्वा चैकैकतः शतम् ॥ ६० ॥&lt;br&gt;&#xA;प्रायश्चित्तं ततो हुत्वा मूलेनाष्टोत्तरं शतम् ।&lt;br&gt;&#xA;प्रक्षालिताङ्घ्रिहस्तस्तु स्वाचान्तः स्नानमम्भसा ॥ ६१ ॥&lt;br&gt;&#xA;निर्वर्त्य भस्मना वापि परिवर्त्य सितांशुके ।&lt;br&gt;&#xA;शिवीकृततनुर्ध्यात्वा समस्ताध्वतनुं शिवम् ॥ ६२ ॥&lt;br&gt;&#xA;चरुकं पञ्चगव्यं च प्राशये द्दन्तधावनम् ।&lt;br&gt;&#xA;पूर्ववत्प्रयतो भूत्वा शुद्धः स्वयमपि स्वपेत् ॥ ६३ ॥&lt;br&gt;&#xA;अथ प्रातर्द्वितीयेऽह्नि कृतनित्यक्रियो गुरुः ।&lt;br&gt;&#xA;शिष्यान् पृष्ट्वा निशास्स्वप्नान् दुःस्वप्ने शान्तिमाचरेत् ॥ ६४ ॥&lt;br&gt;&#xA;घृतदूर्वामधुक्षीरैः शतहोमं च कापिलैः ।&lt;br&gt;&#xA;शुभे पूर्ववच्छिष्यप्रवेशादिकमाचरेत् ॥ ६५ ॥&lt;br&gt;&#xA;आहूय शिष्यान् कुण्डस्य समीपे स्वस्य दक्षिणे ।&lt;br&gt;&#xA;अवल्म्ब्य च तत्सूत्रं शिष्यदेहेऽधिवासितम् ॥ ६६ ॥&lt;br&gt;&#xA;करोम्यनुग्रहं देव शिशो रध्येषयेदिति ।&lt;br&gt;&#xA;लब्धानुज्ञो न्यसेदग्नौ शक्तिमाधार रूपिणीम् ॥ ६७ ॥&lt;br&gt;&#xA;निवृत्तिं विन्यसेच्छक्तौ कला तत्वादि संयुताम् ।&lt;br&gt;&#xA;पृथिवी तत्वं क्षकारश्च मन्त्रौ हृदयसद्यकौ ॥ ६८ ॥&lt;br&gt;&#xA;कालाग्निरथकु&amp;quot;माण्डं हाडकं ब्राह्मवैष्णवौ ।&lt;br&gt;&#xA;रौद्रं च भुवनान्यन्तर्ब्रह्माण्डस्यस्थितानि षट् ॥ ६९ ॥&lt;br&gt;&#xA;कापालीशो ह्यजोबुद्धो वज्र देहः प्रमर्दनः ।&lt;br&gt;&#xA;विभूतिरव्ययः शास्ता पिनाकी त्रिदशाधिपः ॥ ७० ॥&lt;br&gt;&#xA;अग्निरुद्रो हुताशश्च पिङ्गलः खादको हरः ।&lt;br&gt;&#xA;ज्वलनो दहनो बभ्रुः भस्मान्तकः क्षयान्तकः ॥ ७१ ॥&lt;br&gt;&#xA;याम्यो मृत्युर्हरो धाता विधाता कर्तृसञ्ज्ञकः ।&lt;br&gt;&#xA;संयोक्ता च वियोक्ता च धर्मो धर्मपतिस्तथा ॥ ७२ ॥&lt;br&gt;&#xA;निऋतिर्मारणो हन्ता क्रूरदृष्टिर्भयानकः ।&lt;br&gt;&#xA;ऊर्ध्वकेशो विरूपाक्षो धूम्रलोहितदंष्ट्रिणः ॥ ७३ ॥&lt;br&gt;&#xA;बलो ह्यतिबलश्चैव पाशहस्तो महाबलः ।&lt;br&gt;&#xA;श्वेतोऽथ जयभद्रश्च दीर्घबाहुर्जलान्तकः ॥ ७४ ॥&lt;br&gt;&#xA;मेघनादः सुनादश्च दशमः परिकीर्तितः ।&lt;br&gt;&#xA;शीघ्रो लघुर्वायुवेगस्तीक्ष्णः सूक्ष्म क्ष्यान्तकः ॥ ७५ ॥&lt;br&gt;&#xA;पञ्चान्तकः पञ्चशिखः कपर्दी मेघवाहनः ।&lt;br&gt;&#xA;निधीशो रूपवान् धन्यः सौम्यदेहो जटाधरः ॥ ७६ ॥&lt;br&gt;&#xA;लक्ष्मीधृग्रत्नधृक्छ्रीधृक् प्रसादश्च पकामदः ।&lt;br&gt;&#xA;विद्याधिपेशौ सर्वज्ञो ज्ञानभुग्वेदपारगः ॥ ७७ ॥&lt;br&gt;&#xA;सुरेशःशर्वो ज्येष्ठश्च भूतपालो बलिप्रियः ।&lt;br&gt;&#xA;वृषो वृषधरोऽनन्तः क्रोधनो मारुताशनः ॥ ७८ ॥&lt;br&gt;&#xA;ग्रसनोढुम्बरेशौ च फणीन्द्रो वज्रदंष्ट्रिणौ ।&lt;br&gt;&#xA;शम्भुर्विभुर्गणाध्यक्षस्त्रियक्षस्त्रिदशेश्वरः ॥ ७९ ॥&lt;br&gt;&#xA;संवाहश्च विवाहश्च नभो लिप्सुस्त्रिलोचनः ।&lt;br&gt;&#xA;वीरभद्रो भद्रकाली सर्वोर्ध्वे भुवनद्वयम् ॥ ८० ॥&lt;br&gt;&#xA;कपालीशादयः प्राच्यामग्निरुद्रादयोऽनले ।&lt;br&gt;&#xA;याम्याद्या दक्षिणे भागे निऋत्याद्याश्च नैऋते ॥ ८१ ॥&lt;br&gt;&#xA;बलाद्या वारुणे भागे शीघ्राद्या वायुगोचरे ।&lt;br&gt;&#xA;उत्तरे तु निधीशाद्या ईशे विद्याधिपादयः ॥ ८२ ॥&lt;br&gt;&#xA;वृषादयस्त्वधोभागे शम्भुमुख्या नभोगताः ।&lt;br&gt;&#xA;भुवनानां शतं चाष्टाधिकमेवं तु विन्यसेत् ॥ ८३ ॥&lt;br&gt;&#xA;एकाशीतिपदेष्वन्त्यप्रणवादि विलोमतः ।&lt;br&gt;&#xA;नमोद्वयं प्रणवं षडक्षरमतः परम् ॥ ८४ ॥&lt;br&gt;&#xA;सर्वदश्च ततः शर्वशिवसूक्ष्मद्वयं तथा ।&lt;br&gt;&#xA;शब्दद्वयं तथा ज्ञानद्वयं पिङ्गद्वयं तथा ॥ ८५ ॥&lt;br&gt;&#xA;पतङ्गं च द्विरभ्यस्तं तुरुयुग्मपदं भवेत् ।&lt;br&gt;&#xA;साक्षियुग्मपदं पश्चात्पूर्वस्थितमतः परम् ॥ ८६ ॥&lt;br&gt;&#xA;अस्तुत अस्तुत इत्येवं ततश्चानर्चितानर्चित ।&lt;br&gt;&#xA;ब्रह्मविष्णुरुद्रपर सर्वसन्निध्यकारकः ॥ ८७ ॥&lt;br&gt;&#xA;सर्वभूतसुखप्रद भवोद्भवपदं ततः ।&lt;br&gt;&#xA;भवयुग्मं तथा शर्वयुग्मं च प्रथमद्वयम् ॥ ८८ ॥&lt;br&gt;&#xA;मुञ्च मुञ्च पदं योगाधिपते च पदं भवेत् ।&lt;br&gt;&#xA;महातेजः पदं सद्भावेश्वरं चेति कीर्तितम् ॥ ८९ ॥&lt;br&gt;&#xA;महादेवपदं पश्चात्पदान्यष्टौ च विंशतिः ।&lt;br&gt;&#xA;निवृत्त्या व्याप्तमध्वानं तत्त्वाद्यं कलया स्मरेत् ॥ ९० ॥&lt;br&gt;&#xA;ह्लां निवृत्तिकलायै च नमोऽन्तं प्रणवादिकम् ।&lt;br&gt;&#xA;इत्युच्चार्य निवृत्तिं तु सूत्रात्सङ्ग्राह्य पावले ॥ ९१ ॥&lt;br&gt;&#xA;आवाह्येष्वाहुतीनां तु त्रयं स्वाहान्तमाचरेत् ।&lt;br&gt;&#xA;मलः कर्म च मायाख्यं भोक्तृभोगशरीरजम् ॥ ९२ ॥&lt;br&gt;&#xA;भावयन् कल्पयेद्योनिरनन्ता देविगर्भगाः ।&lt;br&gt;&#xA;तद्व्यापिकां च वागीशीं समावाह्य प्रपूजयेत् ॥ ९३ ॥&lt;br&gt;&#xA;वागीश्वर्यै नमश्चेति हृत्पूर्वं प्रणवादिकम् ।&lt;br&gt;&#xA;हुत्वाहुतित्रयं पश्चात्स्वाहान्तेनैव मन्त्रतः ॥ ९४ ॥&lt;br&gt;&#xA;सन्निधीभव देवेशि पश्वनुग्रहकर्मणि ।&lt;br&gt;&#xA;प्रार्थैवं शिष्यमस्त्रेण सम्प्रोक्ष्य हृदि ताडयेत् ॥ ९५ ॥&lt;br&gt;&#xA;अस्त्राणुना फडन्तेन प्रणवेनान्वितेन च ।&lt;br&gt;&#xA;स्वात्मनो रेचकेनैव तस्य देहे प्रविश्य च ॥ ९६ ॥&lt;br&gt;&#xA;अस्त्रमन्त्रेण हृच्छेदं कृत्वा चाङ्कुशमुद्रया ।&lt;br&gt;&#xA;आकृष्य मूलमन्त्रेण चाहुतित्रयमाचरेत् ॥ ९७ ॥&lt;br&gt;&#xA;तृणाग्रबिन्दुवद्ध्यात्वा प्रणवेन पुटीकृतम् ।&lt;br&gt;&#xA;सान्तबीजं समुच्चार्य शिशुं संहारमुद्रया ॥ ९८ ॥&lt;br&gt;&#xA;पूरकेन हृदि स्वस्य सन्निवेश्य च कुम्भकम् ।&lt;br&gt;&#xA;कृत्वा मूलं स्मरन् स्वस्य द्वादशान्ते नियोज्य च ॥ ९९ ॥&lt;br&gt;&#xA;आदाय तस्माच्चैतन्यं मुद्रयोद्भव सञ्ज्ञया ।&lt;br&gt;&#xA;सर्वासु योनिषु शिशोः संयोगं युगपन्नयेत् ॥ १०० ॥&lt;br&gt;&#xA;स्वाहान्तमूलमन्त्रेण चाहुतित्रयमाचरेत् ।&lt;br&gt;&#xA;भगवन् देव देवेश शिशोस्सर्वासु योनिषु ॥ १०१ ॥&lt;br&gt;&#xA;संयोगं कुरु कुर्वत्र दीक्षाकर्मणि मोक्षदम् ।&lt;br&gt;&#xA;निष्पत्यै सर्वगर्भाणां दद्यान्मूलहुतित्रयम् ॥ १०२ ॥&lt;br&gt;&#xA;भगवन्नस्य शिष्यस्य गर्भनिष्पत्तिमत्रच ।&lt;br&gt;&#xA;सर्वासु योनिषु कुरुकुर्वित्येवन्नयेद्विजाः ॥ १०३ ॥&lt;br&gt;&#xA;ततस्तु जननार्थन्तु दद्यात् मूलहुतित्रयम् ।&lt;br&gt;&#xA;भगवन् सर्वगर्भाणां जननं कुरु कुर्वणोः ॥ १०४ ॥&lt;br&gt;&#xA;इत्युक्त्वा जननार्थं च पशोः वृद्ध्यर्थमेव च ।&lt;br&gt;&#xA;मूलहुतित्रयं दत्वा शिवम्प्रतिवदेदिदम् ॥ १०५ ॥&lt;br&gt;&#xA;भगवन् शिष्यदेहानां प्रवृत्तिं कुरु कुर्विति ।&lt;br&gt;&#xA;कर्मार्जनाय मूलेन आहुतित्रयमाचरेत् ॥ १०६ ॥&lt;br&gt;&#xA;भगवन् आत्मनो नानाभोगदं कुरु कुर्वथ ।&lt;br&gt;&#xA;कर्मार्जनं पठित्वैवं विशेषो लोकधर्मिणि ॥ १०७ ॥&lt;br&gt;&#xA;प्राक्कर्मागामिकं धर्मरूपं कर्मार्जनं कुरु ।&lt;br&gt;&#xA;देशतः कालतश्चैव देहेन विषयेण च ॥ १०८ ॥&lt;br&gt;&#xA;सञ्चितागामिभेदेन भोगन्नाना विधं स्मरन् ।&lt;br&gt;&#xA;भोक्तृत्व लिङ्गितेपुंसि सुखदुःखात्मवेदनम् ॥ १०९ ॥&lt;br&gt;&#xA;मूलाहुतित्रयं दत्वा शिवंसम्प्रार्थयेदिति ।&lt;br&gt;&#xA;भगवन् भोगनिष्पत्तिं सर्वत्र कुरु कुर्वणोः ॥ ११० ॥&lt;br&gt;&#xA;परमप्रीति रूपं च भोगेषु संस्मरन् ।&lt;br&gt;&#xA;शिवाहुति त्रयं दत्वा परमप्रीति रूपकम् ॥ १११ ॥&lt;br&gt;&#xA;लयञ्च कुरु कुर्वीति शिशोः निर्वाण कर्मणि ।&lt;br&gt;&#xA;जात्यायुर्भोगसंस्कारशुद्ध्यर्थं निष्कृतावणोः ॥ ११२ ॥&lt;br&gt;&#xA;हृदाहुति शतं हुत्वा नयेत्मूलाहुतित्रयम् ।&lt;br&gt;&#xA;सर्वकर्मसु शुद्धिञ्च निष्कृत्या कुरु कुर्वणोः ॥ ११३ ॥&lt;br&gt;&#xA;भगवन्निति विश्लेषम् भोगाभावादणोरिह ।&lt;br&gt;&#xA;बहिर्निष्कामरूपन्तु मायापाशात् स्मरन्नयेत् ॥ ११४ ॥&lt;br&gt;&#xA;मूलहुतित्रयं पश्चात् मलविश्लेषमाचरेत् ।&lt;br&gt;&#xA;मलकार्यञ्च भोक्तृत्वंस्मृत्वा शुद्ध्यर्थमाहुतीः ॥ ११५ ॥&lt;br&gt;&#xA;दश दत्वा हृदा पश्चात् दद्यात् मूलहुतित्रयम् ।&lt;br&gt;&#xA;मलविश्लेष एवंस्यात् कर्म विश्लेष उच्यते ॥ ११६ ॥&lt;br&gt;&#xA;अत्यन्ताभावरूपन्तु विश्लेषं कर्मणामिह ।&lt;br&gt;&#xA;स्मृत्वाहुतित्रयं दद्यात् मूलमन्त्रं समुच्चरन् ॥ ११७ ॥&lt;br&gt;&#xA;भगवन्नात्मनो मायाफल कर्मात्मकं त्विह ।&lt;br&gt;&#xA;विश्लेषं कुरु कुर्वत्र तेभ्यो निर्वाणसंस्कृतौ ॥ ११८ ॥&lt;br&gt;&#xA;ततो निवृत्तिपाशस्य व्यापिनस्तु मलादिषु ।&lt;br&gt;&#xA;अस्त्राहुतित्रयं दत्वा शुद्ध्यै तस्य च मूलतः ॥ ११९ ॥&lt;br&gt;&#xA;आहुतीनां त्रयं दत्वा निवृत्तिछेदननन्त्विह ।&lt;br&gt;&#xA;भगवन् कुरु कूर्वत्रेति आज्ञां प्रार्थ्यैव माचरेत् ॥ १२० ॥&lt;br&gt;&#xA;अशेषाणां शरीराणां नाशेत्वेकत्वमात्मनः ।&lt;br&gt;&#xA;सम्भाव्य वौषडन्तेन दद्यात् पूर्णां शिवाणुना ॥ १२१ ॥&lt;br&gt;&#xA;ॐब्रह्मणे नमश्चेत्यावाह्य सम्पूज्य तर्पयेत् ।&lt;br&gt;&#xA;शब्दस्पर्शौ गृहणात्र ब्रह्मन् स्वाहेति मन्त्रतः ॥ १२२ ॥&lt;br&gt;&#xA;आहुतीनां त्रयं दत्वा शिवाज्ञां श्रावयेत् ततः ।&lt;br&gt;&#xA;कारणेशत्वयानास्य धातुः पदमनामयम् ॥ १२३ ॥&lt;br&gt;&#xA;प्रतिबन्धो विधातव्यस्त्वाज्ञैषा पारमेश्वरी ।&lt;br&gt;&#xA;ब्रह्माणं संविसृज्याथ शुद्धतत्वाग्र संस्थितम् ॥ १२४ ॥&lt;br&gt;&#xA;निवृत्ति पाशनिर्मुक्तं शुद्धस्फटिकसन्निभम् ।&lt;br&gt;&#xA;ध्यात्वाहुतित्रयं दद्यान्मूलमन्त्रं समुच्चरन् ॥ १२५ ॥&lt;br&gt;&#xA;निवृत्तिपाशादुद्धारं पूरकेण भगवन्नस्य चात्मनः ।&lt;br&gt;&#xA;कुरुकुर्वीति संहारमुद्रया पूरकेन तु ॥ १२६ ॥&lt;br&gt;&#xA;कृत्वात्मस्थं ततस्सूत्रे कवचेन निवेशयेत् ।&lt;br&gt;&#xA;आहुतीनां त्रयं दद्याच्छिशोः स्थित्यै शिवाणुना ॥ १२७ ॥&lt;br&gt;&#xA;वागीश्वर्यै नमश्चेति सम्पूज्यैनां तु तर्पयेत् ।&lt;br&gt;&#xA;आहुतीनां त्रयेणाग्नेः कार्यमस्या विसर्जनम् ॥ १२८ ॥&lt;br&gt;&#xA;अथ सूत्रे प्रतिष्ठायां शुद्ध्यर्थमवलोकयेत् ।&lt;br&gt;&#xA;त्रयोविंशतितत्वानि चापस्तेजोमरुद्वियत् ॥ १२९ ॥&lt;br&gt;&#xA;गन्धो रसो स्पर्शौ शब्दोपस्थौ च पायु च ।&lt;br&gt;&#xA;पादौ पाणी च वाङ्नासा जिह्वा चक्षुस्त्वचश्श्रुतिः ॥ १३० ॥&lt;br&gt;&#xA;मनोऽहङ्कारबुद्धि च प्रकृतिः स्यात्ततः परम् ।&lt;br&gt;&#xA;तत्वानि कथितान्येवं लादिटान्ताः द्विजोत्तमाः ॥ १३१ ॥&lt;br&gt;&#xA;चतुर्विंशतिवर्णाः स्युः शिशो वामस्तथैव च ।&lt;br&gt;&#xA;अघोर इति मन्त्रास्स्युष्षट्पञ्चाशत् पुराणि तु ॥ १३२ ॥&lt;br&gt;&#xA;अमरेशः प्रभासश्च नैमिशः पुष्करोऽवधिः ।&lt;br&gt;&#xA;डिण्डिमुण्डिस्तथा भारभूतिश्च लकुलीश्वरः ॥ १३३ ॥&lt;br&gt;&#xA;हरिश्चन्द्रश्च श्रीशैलो जल्पेशाम्रातकेश्वरौ ।&lt;br&gt;&#xA;मध्यमेशो महाकालः केदारो भैरवस्तथा ॥ १३४ ॥&lt;br&gt;&#xA;गया चैव कुरुक्षेत्रं नाखलो नखलस्तथा ।&lt;br&gt;&#xA;विमलेशोऽट्टहासश्च महेन्द्रो भीमसञ्ज्ञकः ॥ १३५ ॥&lt;br&gt;&#xA;वस्त्रापदो रुद्रकोटिर विमुक्तो महालयः ।&lt;br&gt;&#xA;गोकर्णोभद्रकर्णश्च स्वर्णाक्षः स्थाणुरित्यपि ॥ १३६ ॥&lt;br&gt;&#xA;झगलण्डो द्विरण्डश्च माकोटो मण्डलेश्वरः ।&lt;br&gt;&#xA;कालञ्चरः शङ्कुकर्णः स्थूलेश्वरः स्थलेश्वरः ॥ १३७ ॥&lt;br&gt;&#xA;पैशाच राक्षसं याक्षं गान्धर्वं चैन्द्रमेव च ।&lt;br&gt;&#xA;सौम्यं चैव ताथाज्ञेयं प्राजेशं ब्राह्ममेव च ॥ १३८ ॥&lt;br&gt;&#xA;अकृतश्च कृतश्चैव भेरवोब्राह्मवैष्णवौ ।&lt;br&gt;&#xA;कौमारमौमं श्रैकण्ठमष्ट सप्तभवन्तिहि ॥ १३९ ॥&lt;br&gt;&#xA;अमरेशादि चात्पत्वे हरिश्चन्द्रादितेजसि ।&lt;br&gt;&#xA;गयादि वायु तत्वे च व्योम्नि वस्त्रापदादि च ॥ १४० ॥&lt;br&gt;&#xA;झगलण्डाद्यहङ्कारे पैशाचाद्यं मनौस्थितम् ।&lt;br&gt;&#xA;प्रकृतावकृताद्येवं षट्पञ्चाशत् पुराणानि तु ॥ १४१ ॥&lt;br&gt;&#xA;महेश्वराद्यरूप्यन्ता पदानामेकविंशतिः ।&lt;br&gt;&#xA;महेश्वर पदं चाद्यं परमात्मा द्वितीयकम् ॥ १४२ ॥&lt;br&gt;&#xA;ततश्शर्वपदञ्चोक्तं शिवेति च ततः परम् ।&lt;br&gt;&#xA;निधनोद्भवसञ्ज्ञं च निधनाख्य पदं ततः ॥ १४३ ॥&lt;br&gt;&#xA;अनिधनपदं चैवम् ॐस्वक्षःपदमतः परम् ।&lt;br&gt;&#xA;ॐभुवश्चपदं चान्यद्ॐभूः पदमतः परम् ॥ १४४ ॥&lt;br&gt;&#xA;चतुर्धू निर्मितम् चान्यन्नाना नाना पदं ततः ।&lt;br&gt;&#xA;अनादे तुपदं चान्यदभस्मेति पदं ततः ॥ १४५ ॥&lt;br&gt;&#xA;अधूमपदमन्यच्च अनग्नीति पदं ततः ।&lt;br&gt;&#xA;अरूपपदमन्यच्च ज्यातिर्ज्योतिस्तथैव च ॥ १४६ ॥&lt;br&gt;&#xA;तेजस्तेजः पदं प्रोक्तुं प्रथम प्रथमेत्यपि ।&lt;br&gt;&#xA;अरूपिन् पदयुग्मञ्च पदान्येकं च विंशतिः ॥ १४७ ॥&lt;br&gt;&#xA;प्रतिष्ठाकलयाचैतत् सर्वं व्याप्तं तु भावयेत् ।&lt;br&gt;&#xA;इत्युक्त सङ्ख्यत त्वार्णम्पदमन्त्रैस्त्रिविष्टपैः ॥ १४८ ॥&lt;br&gt;&#xA;गर्भितां तामनुस्मृत्य सन्तधीतोपभुक्त्या ।&lt;br&gt;&#xA;शुद्धं पाशं लघुं स्मृत्वा शोध्यं च गुरुमेतयोः ॥ १४९ ॥&lt;br&gt;&#xA;वाचकं तद्वदुच्चार्य शोध्येशुद्धिं विलोकयेत् ।&lt;br&gt;&#xA;सर्वसन्धानयोगाय चोपदिष्टश्शिवद्विजाः ॥ १५० ॥&lt;br&gt;&#xA;ॐ ह्रां ह्रीं पूर्वमुच्चार्य चतुर्थ्यन्तं कलाद्वयम् ।&lt;br&gt;&#xA;नमस्कारान्तमिष्ट्वान्ते दद्यान्मूलाहुतित्रयम् ॥ १५१ ॥&lt;br&gt;&#xA;कलोपस्थापनाद्यं तु सर्वं पूर्ववदाचरेत् ।&lt;br&gt;&#xA;निष्कृतिं शिरसादद्याच्छत होमेन देशिकः ॥ १५२ ॥&lt;br&gt;&#xA;हरेश्शुक्लं रसं दत्वा कलां विद्यां समाश्रयेत् ।&lt;br&gt;&#xA;कलया विद्यया व्याप्तः पुरुषश्चादिमो भवेत् ॥ १५३ ॥&lt;br&gt;&#xA;रागो नियतिविद्ये च कलाकालौ च मोहिनी ।&lt;br&gt;&#xA;ञकारादिधकारान्ता वर्णास्सप्त विलोमतः ॥ १५४ ॥&lt;br&gt;&#xA;मन्त्रश्शिखा पुराणीह सप्तविंशतिसङ्ख्यया ।&lt;br&gt;&#xA;वामो भीमस्तथोग्रश्च भवेशानैकवीरकाः ॥ १५५ ॥&lt;br&gt;&#xA;प्रचण्डोमापती चाजोऽनन्तैकशिवसञ्ज्ञकौ ।&lt;br&gt;&#xA;क्रोधेशश्चवै संवर्तो ज्योतिः पिङ्गश्चादिमो भवेत् ॥ १५६ ॥&lt;br&gt;&#xA;पञ्चान्तकैकवीरौ च शिखेदश्च महाद्युतिः ।&lt;br&gt;&#xA;वामदेवो भवश्चैवोद्भवश्चाप्येकपिङ्गलः ॥ १५७ ॥&lt;br&gt;&#xA;एकेक्षणस्तथैशानस्तथैवाङ्गुष्ठमात्रकः ।&lt;br&gt;&#xA;षट्कं च पञ्चकं चैवं युग्मं युग्मं द्वयं द्वयम् ॥ १५८ ॥&lt;br&gt;&#xA;अष्टकं पुरुषादौ च मायान्ते तु पुराणि हि ।&lt;br&gt;&#xA;पदानि विंशतिर्व्यापिन् व्यापिन्निति पदं भवेत् ॥ १५९ ॥&lt;br&gt;&#xA;व्योमिन् व्योमिन् पदं पश्चादीप्सितं स्यादचेतनम् ।&lt;br&gt;&#xA;परमेश्वर परायेति पदं चैव पुनर्भवेत् ॥ १६० ॥&lt;br&gt;&#xA;ज्योतिरूपायसञ्ज्ञं च सर्वयोगाद्यमेव च ।&lt;br&gt;&#xA;पदं चानिधनायेति पदं गोप्त्रे प्रकीर्तितम् ॥ १६१ ॥&lt;br&gt;&#xA;गुह्याय चातिगुह्याय पदं स्यादौ नमो नमः ।&lt;br&gt;&#xA;पदं ब्रह्माणि पञ्चात्र सद्यादीनि क्रमेण तु ॥ १६२ ॥&lt;br&gt;&#xA;शिवायेति पदं सर्वप्रभवेति ततः ।&lt;br&gt;&#xA;शिवायेति पदं पश्चाद् ॐ पदमन्ततः ॥ १६३ ॥&lt;br&gt;&#xA;ध्यानाहारायसञ्ज्ञं च कीर्तितानि पदानि च ।&lt;br&gt;&#xA;सन्धानं पूर्ववत् कृत्वा विद्यामग्नौ निवेशयेत् ॥ १६४ ॥&lt;br&gt;&#xA;निष्कृतिं शिखया दत्वा शतहोमं विधाय च ।&lt;br&gt;&#xA;रूपगन्धौ हृहाणेति रुद्रे शुक्लं समर्पयेत् ॥ १६५ ॥&lt;br&gt;&#xA;भवाख्यं पदमेतत्तु कलात्रितयगोचरम् ।&lt;br&gt;&#xA;भवोत्तीर्णमथात्मानमात्मतत्वोपरि स्थितम् ॥ १६६ ॥&lt;br&gt;&#xA;अधिकारमलाविष्टमुद्भवैश्वर्य भाजनम् ।&lt;br&gt;&#xA;बुभोजयिषुराचार्यो भोगं शुद्धाक्षसाधनम् ॥ १६७ ॥&lt;br&gt;&#xA;अनुकूलमसङ्कीर्णमनासक्तिनिबन्धनम् ।&lt;br&gt;&#xA;विलोक्य मनसा शान्ति तस्यामन्तर्गतानि च ॥ १६८ ॥&lt;br&gt;&#xA;तत्वानि त्रीणि विद्येशसादाख्यानि द्विजोत्तमाः ।&lt;br&gt;&#xA;वर्णास्तु गखकाः प्रोक्ता मन्त्रौ वक्त्रतनुच्छदौ ॥ १६९ ॥&lt;br&gt;&#xA;वामा ज्येष्ठा च रौद्री च काली कलविकरणी ।&lt;br&gt;&#xA;बलविकरणी चैव बलप्रमथनीत्यपि ॥ १७० ॥&lt;br&gt;&#xA;सर्वभूतदमन्येव मनोन्मन्यपरा भवेत् ।&lt;br&gt;&#xA;पुराणि नव विद्यायामनन्तस्सूक्ष्मसञ्ज्ञकः ॥ १७१ ॥&lt;br&gt;&#xA;शिवोत्तमैकनैत्रौ चाप्येकरुद्रस्त्रिमूर्तिकः ।&lt;br&gt;&#xA;श्रीकण्ठश्च शिखण्डी चेत्येवमीशे पुराष्टकम् ॥ १७२ ॥&lt;br&gt;&#xA;सादाख्यभुवनं स्वस्मिन् पुराण्यष्टादशैव तु ।&lt;br&gt;&#xA;एकादशपदान्यासन्नित्यंयोगिन इत्यपि ॥ १७३ ॥&lt;br&gt;&#xA;योगपीठाद्यमन्यत् स्याच्छाश्वतायपदं पुनः ।&lt;br&gt;&#xA;ध्रुवायेतिपदं चैवानाश्रितायपदं ततः ॥ १७४ ॥&lt;br&gt;&#xA;अनाथायपदं प्रोक्तमनन्तायपदं पुनः ।&lt;br&gt;&#xA;शिवायेतिपदं सर्वव्यापिने च पदं ततः ॥ १७५ ॥&lt;br&gt;&#xA;व्योमादिव्योमरूपाय पदं व्योमाद्यमेव च ।&lt;br&gt;&#xA;निष्कृतौ शतहोमं तु कवचेन समाचरेत् ॥ १७६ ॥&lt;br&gt;&#xA;सर्वं पूर्ववदुद्दिष्टं शुक्लार्थं बुद्ध्यहङ्कृती ।&lt;br&gt;&#xA;ईश्वरः कारणेशस्स्यात् प्राग्वत्सर्वमतः परम् ॥ १७७ ॥&lt;br&gt;&#xA;शान्त्यतीतकलायां तु शिवतत्त्वं व्यवस्थितम् ।&lt;br&gt;&#xA;बीजं षोडशकं मन्त्राश्चास्त्रेशानशिवास्त्रयः ॥ १७८ ॥&lt;br&gt;&#xA;ओमित्येकं पदं ज्ञेयं पुराणि दश पञ्च च ।&lt;br&gt;&#xA;निवृत्तिश्च प्रतिष्ठा च विद्या शान्तिश्च नाभसी ॥ १७९ ॥&lt;br&gt;&#xA;पुराणि बन्दवामीह पञ्च प्रोक्तान्यतः परम् ।&lt;br&gt;&#xA;इन्धिका दीपिका चैव रोचिका मोचिका तथा ॥ १८० ॥&lt;br&gt;&#xA;तथोर्ध्वगामिनी चेति नादोत्थभुवनानि तु ।&lt;br&gt;&#xA;व्यापिनी व्योमरूपा चाप्यनन्ता च ततःपरम् ॥ १८१ ॥&lt;br&gt;&#xA;अनाथा च तथा प्रोक्ताऽनाश्रिता पञ्चमीरिता ।&lt;br&gt;&#xA;भुवनानि तु शाक्तानि पञ्चैव कथितानि च ॥ १८२ ॥&lt;br&gt;&#xA;एभिश्च गर्भिणीं ज्ञात्वा सन्धानं शुद्धया नयेत् ।&lt;br&gt;&#xA;ह्यौं हौं चतुर्थ्यन्तं कलाद्वयमुदाहरन् ॥ १८३ ॥&lt;br&gt;&#xA;सम्पूज्य मनसा युक्तं दद्यान्मूलहुतित्रयम् ।&lt;br&gt;&#xA;कलोपस्थापनाद्यं तु सर्वं पूर्ववदाचरेत् ॥ १८४ ॥&lt;br&gt;&#xA;निष्कृतौ शतहोमं तु शिवमन्त्रेण कारयेत् ।&lt;br&gt;&#xA;अस्त्रं त्यक्त्वा तु दीपेन पाशच्छेदाय होमयेत् ॥ १८५ ॥&lt;br&gt;&#xA;ततो निर्बीजदीक्षायां पूर्णान्ते कारयेदिदम् ।&lt;br&gt;&#xA;समयं समयाचारं शक्तो पाशात्मके न्यसेत् ॥ १८६ ॥&lt;br&gt;&#xA;समयं समयाचारपाशशुद्धिं महेश्वर ।&lt;br&gt;&#xA;शिष्यस्य कुरु कुर्वत्रेत्युक्त्वा शुक्लं समर्पयेत् ॥ १८७ ॥&lt;br&gt;&#xA;शिवबीजं समुच्चार्य सदाशिवपदं पुनः ।&lt;br&gt;&#xA;मनो हृहाण स्वाहेति चाहुतित्रयमाचरेत् ॥ १८८ ॥&lt;br&gt;&#xA;पूर्ववत्संविसृज्यात्म सूत्रं सङ्गृह्य निर्मलम् ।&lt;br&gt;&#xA;रेचकेनात्मसंस्थं तु शिष्यदेहे निवेशयेत् ॥ १८९ ॥&lt;br&gt;&#xA;शिरस्युदकबिन्दुं च दत्वा वागीश्वरीं यजेत् ।&lt;br&gt;&#xA;सन्तर्प्य पावकस्थां तु ततो विज्ञापयेदिति ॥ १९० ॥&lt;br&gt;&#xA;पश्वर्थं खेदितोसि त्वं देवि गच्छ स्वगोचरम् ।&lt;br&gt;&#xA;शान्त्यतीतां कलां शक्तितत्त्वे लीनां विचिन्त्य च ॥ १९१ ॥&lt;br&gt;&#xA;आत्मतत्त्वं च मायान्तमुपस्थाप्य गुरूत्तमाः ।&lt;br&gt;&#xA;आत्मतत्त्वं चतुर्थ्यन्तमादौ मूलसमन्वितम् ॥ १९२ ॥&lt;br&gt;&#xA;नमः प्रणवसंयुक्तमुक्त्वा सम्पूज्य सन्निधौ ।&lt;br&gt;&#xA;विधिवैकल्यशुद्ध्यर्थं स्वाहान्तं शिवमन्त्रतः ॥ १९३ ॥&lt;br&gt;&#xA;सशब्दं तु शतं हुत्वा विद्यातत्त्वमुपांशुवत् ।&lt;br&gt;&#xA;सदेशान्तमुपस्थाप्य हुत्वा चाष्टोत्तरं शतम् ॥ १९४ ॥&lt;br&gt;&#xA;मन्त्रोच्चारणवैकल्याच्छिवमन्त्रेण शुध्यति ।&lt;br&gt;&#xA;शिवतत्त्वमुपस्थाप्य शक्त्यन्तं मानसं स्मरेत् ॥ १९५ ॥&lt;br&gt;&#xA;शतमष्टोत्तरं हुत्वा मनोवैकल्यमात्रतः ।&lt;br&gt;&#xA;मुच्यते शिवमन्त्रेण शिखाच्छेदमथारभेत् ॥ १९६ ॥&lt;br&gt;&#xA;अध्वान्तस्थां च सर्वाध्वव्यापिकामध्वकारणाम् ।&lt;br&gt;&#xA;ध्यात्वा शिखां तदग्रस्थं शुद्धस्फटिकसन्निभम् ॥ १९७ ॥&lt;br&gt;&#xA;सञ्चिन्त्य शिष्यचैतन्यं कर्तरीं शिखयालभेत् ।&lt;br&gt;&#xA;छिन्धाच्छिखां तु शिखया ततस्संस्नापयेच्छिवम् ॥ १९८ ॥&lt;br&gt;&#xA;आचम्य सकलीकृत्य गुरुर्गोमयवेष्टिताम् ।&lt;br&gt;&#xA;स्रुगग्रस्थां शिखां पूर्णां हुत्वाहुत्या च पावके ॥ १९९ ॥&lt;br&gt;&#xA;ततो बहिर्विनिःसृत्य स्रुक्स्रुवौ कर्तरीमपि ।&lt;br&gt;&#xA;प्रक्षाल्याचम्य शुद्धस्तु शिवमिष्ट्वा वदेदिदम् ॥ २०० ॥&lt;br&gt;&#xA;अध्वशुद्धिश्शिखाच्छेदस्त्वत्प्रसादान्मया कृतः ।&lt;br&gt;&#xA;यावत्वयं परं धाम भगवन् परमेश्वर ॥ २०१ ॥&lt;br&gt;&#xA;शिष्यं संयोजयाम्येनमाज्ञेदानीं विधीयताम् ।&lt;br&gt;&#xA;एवं कुर्वित्यनुज्ञातः प्रकृष्टोऽर्घ्यकरो गुरुः ॥ २०२ ॥&lt;br&gt;&#xA;समाहूय शिशुं यायाच्छिष्ययुक्तोऽग्निसम्मुखम् ।&lt;br&gt;&#xA;शिष्यस्य प्रोक्षणं चैव सकलीकरणं ततः ॥ २०३ ॥&lt;br&gt;&#xA;अन्तर्यागं ततो नाड्योस्सन्धानं मन्त्रतर्पणम् ।&lt;br&gt;&#xA;सकलीकृतमन्त्राणामेकैकाहुतिदानतः ॥ २०४ ॥&lt;br&gt;&#xA;सकलीकरणशुद्धिं च कृत्वा संयोजयेच्छिवे ।&lt;br&gt;&#xA;विद्यातत्त्वास्पदाचार्यो बिन्दुकॢप्तासनस्थितः ॥ २०५ ॥&lt;br&gt;&#xA;इन्धिका दीपिका चैव रोचिका मोचिका तथा ।&lt;br&gt;&#xA;तथोर्ध्वगामिनी चेति सूक्ष्मा सुक्ष्मामृता मता ॥ २०६ ॥&lt;br&gt;&#xA;बिन्दुशक्तिरिति प्रोक्ता नादशक्तिः कला द्विजाः ।&lt;br&gt;&#xA;आभिः कलाभिस्सङ्कॢप्तदेहयुग्देशिकोत्तमः ॥ २०७ ॥&lt;br&gt;&#xA;व्यापिनी व्योमरूपा चाप्यनन्ता ह्यपरा मता ।&lt;br&gt;&#xA;अनाथानाश्रिता चेति बहिः करणसंयुतः ॥ २०८ ॥&lt;br&gt;&#xA;अन्तः करणसंयुक्तस्समनाकल्पितं च तत् ।&lt;br&gt;&#xA;आत्मतत्त्वोन्मनाश्शर्वे समापूरितदेहयुक् ॥ २०९ ॥&lt;br&gt;&#xA;कृत्वा पूरककुम्भौ तु जिह्वासम्बद्धतालयुक् ।&lt;br&gt;&#xA;ईषद्धयावृत्तवक्त्रः स दन्तैर्दन्तान्न संस्पृशन् ॥ २१० ॥&lt;br&gt;&#xA;सम्यगुन्नतगात्रस्तु शिशुं संयोज्य चात्मनि ।&lt;br&gt;&#xA;नाडीं सुषुम्नां प्राणाख्यवायुनैकीकृतां स्मरन् ॥ २११ ॥&lt;br&gt;&#xA;सम्न्त्रं शिष्यचैतन्यं शुद्धस्फटिकसन्निभम् ।&lt;br&gt;&#xA;सम्भाव्य मन्त्रमुच्चार्य कारणत्यागयोगतः ॥ २१२ ॥&lt;br&gt;&#xA;शिवे संयोजयेच्छिष्यं पूर्णया कुम्भकेन तु ।&lt;br&gt;&#xA;व्यावर्तितमनः प्राणदानशक्तिकलात्मनः ॥ २१३ ॥&lt;br&gt;&#xA;समीपे स्रुक्स्रुवौ मुक्त्वा मृतं संहारमुद्रया ।&lt;br&gt;&#xA;शुद्धमुद्यच्छिखाकल्पं वह्नेरादाय पुद्गलम् ॥ २१४ ॥&lt;br&gt;&#xA;योजयेदस्त्रबीजेन शरीरे तस्य पूर्ववत् ।&lt;br&gt;&#xA;तत्र युक्तोऽप्यसौ तेन न समानगुणीकृतः ॥ २१५ ॥&lt;br&gt;&#xA;यावत्तावत् प्रयातस्य तत्वप्राप्तिर्यथा विभोः ।&lt;br&gt;&#xA;साम्राज्याधिगमेऽप्युच्चैर्नृपसूनोः कृतार्थता ॥ २१६ ॥&lt;br&gt;&#xA;न षड्गुण्यानभिज्ञस्य शतस्यापि न राजते ।&lt;br&gt;&#xA;स्वगुणव्यक्तये तेन स्रुवेणाज्याहुतीस्तु षट् ॥ २१७ ॥&lt;br&gt;&#xA;होमयेद् देशिको धीमान् प्रयोगेणामुना यथा ।&lt;br&gt;&#xA;सर्वज्ञो नित्यसम्बोधः स्वतन्त्रस्तृप्तिमान् भव ॥ २१८ ॥&lt;br&gt;&#xA;अलुप्तानन्तशक्तिस्त्वं ह्रस्वप्रासादपूर्वकम् ।&lt;br&gt;&#xA;आत्मन्निति पदोपेतं स्वाहान्तं दीपसंयुतम् ॥ २१९ ॥&lt;br&gt;&#xA;इत्येवं कथिता दीक्षा सर्वपापविमोचनी ।&lt;br&gt;&#xA;चत्वारो ब्राह्मणाद्याश्चाप्यनुलोमाश्च ये मताः ॥ २२० ॥&lt;br&gt;&#xA;न्यायजा गूढजाता वा दीक्षायामधिकारिणः ।&lt;br&gt;&#xA;जामातृपितृपत्न्याद्याः योग्यास्स्युर्मोक्षकाङ्क्षिणः ॥ २२१ ॥&lt;br&gt;&#xA;दीक्षकर्ता शिवो यस्मात्तेषां तस्मान्न पुत्रया ।&lt;br&gt;&#xA;अन्त्यजानां न होत्री स्यात् किं तु तेषां तु चाक्षुषी ॥ २२२ ॥&lt;/p&gt;</description>
    </item>
    <item>
      <title>२४ आचार्याभिषेक-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/24_AchAryAbhiSheka-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/24_AchAryAbhiSheka-vidhiH/</guid>
      <description>&lt;p&gt;अभिषेकमथो वक्ष्येयेन स्यात् देशिकोभुवि ।&lt;br&gt;&#xA;आर्यावर्तोद्भवः श्रीमान् सर्वलक्षण लक्षितः ॥ १ ॥&lt;br&gt;&#xA;यत्र विप्राः सदाचाराः यतयश्च तपोधनाः ।&lt;br&gt;&#xA;सन्ति देवाः तथा वेदाः आर्यावर्त इतिस्मृतः ॥ २ ॥&lt;br&gt;&#xA;एषदेशो समादिष्टो न च विन्ध्याब्धि मध्यगः ।&lt;br&gt;&#xA;ककाराष्टक निर्मुक्तः प्रसङ्ङ्गात् सोऽपि कथ्यते ॥ ३ ॥&lt;br&gt;&#xA;कर्णाटश्च कलिङ्गाख्यः कच्छः काश्मीर सञ्ज्ञकः ।&lt;br&gt;&#xA;कोङ्कणः करहाटश्च कुक्कुटः काङ्क ईरितः ॥ ४ ॥&lt;br&gt;&#xA;आदिशैव कुलेजातः श्रेष्ठस्यात् स्थापनादिषु ।&lt;br&gt;&#xA;विप्रादयश्चतुर्वर्णाः अपि योग्याः स्व कर्मणि ॥ ५ ॥&lt;br&gt;&#xA;दीक्षायां सर्वमर्त्यानां पतिष्ठायामथोत्सवे ।&lt;br&gt;&#xA;स्नपने प्रोक्षणेऽन्यत्र प्रायश्चित्तेऽभिषेचने ॥ ६ ॥&lt;br&gt;&#xA;व्याख्यानादौ च शस्तस्यात् स्वार्थे वाथ परार्थके ।&lt;br&gt;&#xA;सर्व देवार्चने विप्रास्त्वादि शैवो गुरूत्तमः ॥ ७ ॥&lt;br&gt;&#xA;विप्रादयस्त्रयो वर्णाः दीक्षायां स्थापनेऽपि च ।&lt;br&gt;&#xA;ब्राह्मणक्षत्रियादीनां क्षत्रियः शूद्र वैश्ययोः ॥ ८ ॥&lt;br&gt;&#xA;वैश्यः शूद्रस्य दीक्षायां स्वस्यजातावपीष्यते ।&lt;br&gt;&#xA;स्वार्थेष्टौ चल लिङ्गस्य प्रतिष्ठायां त्रयस्विमे ॥ ९ ॥&lt;br&gt;&#xA;शूद्रोपि शूद्रदीक्षायां स्वार्थे च चलसञ्ज्ञके ।&lt;br&gt;&#xA;बाणलिङ्गेक्षणेवापि स्थापको यदि नैष्ठिकः ॥ १० ॥&lt;br&gt;&#xA;आचार्यं गौलकं चैव दयित परिवर्तकम् ।&lt;br&gt;&#xA;तथैव पारवेत्तारं देवलं च पुनर्भवत् ॥ ११ ॥&lt;br&gt;&#xA;अभक्ष्य भक्षकं चैव कुण्डं भस्माङ्कुरं तथा ।&lt;br&gt;&#xA;खट्वाङ्गिश्यामदन्तौ चाप्यारूढं पतितं तु वा ॥ १२ ॥&lt;br&gt;&#xA;अलसं वृषलं चैवं व्रात्यं वैश्यापतिं तथा ।&lt;br&gt;&#xA;असच्छस्त्रकृतं क्लीबं व्याधितं कुनखं तथा ॥ १३ ॥&lt;br&gt;&#xA;अथव्यसनिनं पारदारिकं वृषलीपतिम् ।&lt;br&gt;&#xA;चित्रकं गायकं चैव नर्तकं च विवर्जयेत् ॥ १४ ॥&lt;br&gt;&#xA;परराष्ट्र भृतं चैवाशुद्धबुद्धिं च तान्त्रिकम् ।&lt;br&gt;&#xA;परापवाद शीलं च तथा बहुकिणैर्वृतम् ॥ १५ ॥&lt;br&gt;&#xA;सूतकं कामुकं वैद्यं कुतर्कस्थं तथालभम् ।&lt;br&gt;&#xA;बैद्धादि शास्त्रनिरतं सन्यासं व्रतिनं तथा ॥ १६ ॥&lt;br&gt;&#xA;चपलं शठसञ्जारं वृद्ध्या जीवन मेव च ।&lt;br&gt;&#xA;शुक्लकर्मरतं चैव न्याये वैशेषिकेपि च ॥ १७ ॥&lt;br&gt;&#xA;साङ्ख्ये विविधभेदे च मायावादेऽर्हतो मते ।&lt;br&gt;&#xA;बौद्धे लोकायते शास्त्रे मीमांसां विशषतः ॥ १८ ॥&lt;br&gt;&#xA;अन्येष्वपि कुमार्गेषु कापाले पाञ्चरात्रके ।&lt;br&gt;&#xA;सोमसिद्धान्तके वापि पूर्वाम्नाये तु पश्चिमे ॥ १९ ॥&lt;br&gt;&#xA;भैरवे कौलशास्त्रे च शेषेष्वनाद्दतेषु च ।&lt;br&gt;&#xA;सिद्धप्रमेय जाले च कृताशं च निरन्तरम् ॥ २० ॥&lt;br&gt;&#xA;काव्य नाटकसक्तं च भरते तु निरन्तरम् ।&lt;br&gt;&#xA;कामशास्त्रकृताभ्यासं पदव्युत्क्रान्तकं नरम् ॥ २१ ॥&lt;br&gt;&#xA;ज्योतिज्ञानपरंवेद पुराणहित चेतसम् ।&lt;br&gt;&#xA;तत् सिद्ध पुरुषार्थेषु कृतयत्नं परित्यजेत् ॥ २२ ॥&lt;br&gt;&#xA;कामिकादि शिवज्ञानं वेदार्थज्ञानमेव च ।&lt;br&gt;&#xA;समं यो मन्यते मोहात्तं प्रयत्नेन वर्जयेत् ॥ २३ ॥&lt;br&gt;&#xA;शिव सिद्धान्त संसिद्ध ज्ञानयोग क्रियासु च ।&lt;br&gt;&#xA;चर्यायां व स्व संसिद्ध प्रमेय शिवभाषिते ॥ २४ ॥&lt;br&gt;&#xA;शैवार्थ देहिके हित्वा विचारं सन्ततं नरः ।&lt;br&gt;&#xA;योध्यत्र कुरुते न्यासं दुर्मतिं च विवर्जयेत् ॥ २५ ॥&lt;br&gt;&#xA;अन्यायेन शिवद्रव्य हारिणं हन्तृ सन्निभम् ।&lt;br&gt;&#xA;अल्पविद्यामर्षकौ च विरूपं च विवर्जयेत् ॥ २६ ॥&lt;br&gt;&#xA;दैवज्ञं च तथाम्बष्ट मूहापोह विवर्जितम् ।&lt;br&gt;&#xA;समान गोत्र सम्बन्धं कुसुमाक्षं च वर्जयेत् ॥ २७ ॥&lt;br&gt;&#xA;इत्युक्त लक्षणोपेतं शुद्धलग्नोदयेऽहनि ।&lt;br&gt;&#xA;अभिषेकं ततःकुर्यात् अङ्कुरार्पण पूर्वकम् ॥ २८ ॥&lt;br&gt;&#xA;पूर्वस्यां वाथ वैशान्यां पश्चिमायां चदिश्यथ ।&lt;br&gt;&#xA;मण्डपे सौम्य वक्त्रे तु वितानेनोपशोभितम् ॥ २९ ॥&lt;br&gt;&#xA;अर्धहस्तोच्छ्रयं तद्वद्युगाश्रं वेदिकाद्वयम् ।&lt;br&gt;&#xA;चतुर्हस्त प्रविस्तारं दक्षिणोत्तर दिग्गतम् ॥ ३० ॥&lt;br&gt;&#xA;स्वस्तिकेन चतुर्दिक्षु रञ्जितं दीपराजितम् ।&lt;br&gt;&#xA;भुवः परिग्रहं कृत्वा मण्डपेग्नौ शिवं यजेत् ॥ ३१ ॥&lt;br&gt;&#xA;लुप्तक्रियान्वितश्शिष्यो यदि संस्कृत्य दीक्षया ।&lt;br&gt;&#xA;बहिरन्तर्बलिं दत्वा विधान मिद माचरेत् ॥ ३२ ॥&lt;br&gt;&#xA;काञ्जिकोदन मृद्भस्म दूर्वा गोमय गौलकैः ।&lt;br&gt;&#xA;सिद्धार्थदधि तोयैश्च निर्मृज्य तदनन्तरम् ॥ ३३ ॥&lt;br&gt;&#xA;नवधा पञ्चधा वापि सर्वधान्यो परिस्थितान् ।&lt;br&gt;&#xA;घटान्वा कलशान्वाथ सकूर्चान् सापिधानकम् ॥ ३४ ॥&lt;br&gt;&#xA;स सूत्रान् सोदकान् गन्ध रत्न स्वर्ण वरान्वितान् ।&lt;br&gt;&#xA;चूताश्वत्थ पलाशास्यान् बीजापूरफलावहान् ॥ ३५ ॥&lt;br&gt;&#xA;सदेशानेन विद्येशैः नवपञ्चपवित्रकैः ।&lt;br&gt;&#xA;पञ्चपक्षे निवृत्यादि कलाभिस्त्वभि मन्त्रयेत् ॥ ३६ ॥&lt;br&gt;&#xA;शिवेन शतधालब्धान् पूजितान् स्नपनोचितान् ।&lt;br&gt;&#xA;अथवा कलशानेकघटं वा शिव संयुतम् ॥ ३७ ॥&lt;br&gt;&#xA;दक्षवेद्यां तु संस्थाप्य सौम्यायां तु शिशुं न्यसेत् ।&lt;br&gt;&#xA;भद्र पीठे शिवेनैव साङ्गेनाधिष्टितं यथा ॥ ३८ ॥&lt;br&gt;&#xA;स्वासनेन तथा सम्यक् अर्चितं विभवेन वा ।&lt;br&gt;&#xA;वर्णभक्त शरावैस्तु निर्मज्य वा जलेन वा ॥ ३९ ॥&lt;br&gt;&#xA;शुद्धोदकेन संस्नाप्य तस्मात् देशान्तरे पुनः ।&lt;br&gt;&#xA;परि वर्तित सूत्राद्यं सोत्तरीयं समालकम् ॥ ४० ॥&lt;br&gt;&#xA;सितचन्दनदिग्धाङ्ग भस्मोद्धूलितमेव च ।&lt;br&gt;&#xA;आनीयं दक्षवेदिस्थो भद्रपीठे निवेशयेत् ॥ ४१ ॥&lt;br&gt;&#xA;पूर्वास्यं गन्धपुष्पाद्यैः पूजयित्वा प्रवर्तयेत् ।&lt;br&gt;&#xA;आरात्रिकं ज्वलद्दीपैस्सद्वर्त्या प्रतिबोधितैः ॥ ४२ ॥&lt;br&gt;&#xA;ततोऽस्य दद्यादाचार्यः शिष्यस्योष्णिकादिभिः ।&lt;br&gt;&#xA;करणीं कर्तरीं तद्वत् धटिकां स्रुक् स्रुवौपुनः ॥ ४३ ॥&lt;br&gt;&#xA;दर्भं च पुस्तकान्यक्ष सूत्रमामकुटं गुरुः ।&lt;br&gt;&#xA;पादुकां चामरं छत्रं हस्तिनं शिबिकादिकम् ॥ ४४ ॥&lt;br&gt;&#xA;राजाङ्ग मन्यत् तत्काले दद्याच्छ्रद्धा समन्वितः ।&lt;br&gt;&#xA;आज्ञां च श्रद्धया यावदद्य प्रभृति देशिकः ॥ ४५ ॥&lt;br&gt;&#xA;दीक्षाव्याख्यादिकं ज्ञात्वा परिक्ष्य विधिना वुर्थ ।&lt;br&gt;&#xA;तथैवं देव देवाय देशिकाय मयाकृतम् ॥ ४६ ॥&lt;br&gt;&#xA;त्वत् प्रसादादविघ्नेन चाधिकारं करोत्विति ।&lt;br&gt;&#xA;विज्ञापयेत् ततः कुण्ड सन्निधिं प्राप्य देशिकः ॥ ४७ ॥&lt;br&gt;&#xA;निवृत्यादि कलानां तु पृथगेवाहुतिं नयेत् ।&lt;br&gt;&#xA;स्व स्व मन्त्रैः ततः पूर्णां कृत्वा तद्दक्षिणे करे ॥ ४८ ॥&lt;br&gt;&#xA;दर्भोल्मुखेन पञ्जाङ्गैः कनिष्टादिषु लाच्छयेत् ।&lt;br&gt;&#xA;हरहस्तं च सङ्कल्प्य स्वाधिकारं समर्पयेत् ॥ ४९ ॥&lt;br&gt;&#xA;तदर्थं विधिनानेन प्रयश्चित्तं समाचरेत् ।&lt;br&gt;&#xA;शिवासनाङ्गमन्त्रैश्च पूज्यदेवस्य नामभिः ॥ ५० ॥&lt;br&gt;&#xA;अङ्गैर्दशाहुतीर्हुत्वा शिवेनान्ते दशाहुतीः ।&lt;br&gt;&#xA;तेनैव पूर्णां दत्वान्ते भगवन्तं क्षमापयेत् ॥ ५१ ॥&lt;br&gt;&#xA;अनेनैव प्रकारेण साधकं चाभिषेचयेत् ।&lt;br&gt;&#xA;किन्तु सध्यानुना लब्धै र्घटैरस्याभिषेचनम् ॥ ५२ ॥&lt;br&gt;&#xA;दीक्षितः पुत्रकः प्रोक्तः संस्कृत स्समयी कृतः ।&lt;br&gt;&#xA;सामान्य समयी यस्तु स तु माहेश्वरस्स्मृतः ॥ ५३ ॥&lt;br&gt;&#xA;जात्युद्धार विहीनो यस्सामान्य समयी भवेत् ।&lt;br&gt;&#xA;तद्युक्तस्तु विशेषस्यात् चाक्षुष्याद्यास्तु याः स्मृताः ॥ ५४ ॥&lt;br&gt;&#xA;दीक्षास्ताभिस्समायुक्ताः परिचारक नामकाः ।&lt;br&gt;&#xA;न तु लिङ्गार्चने योग्याः किमु दीक्षादि कर्मणि ॥ ५५ ॥&lt;br&gt;&#xA;शापानुग्रह कर्ता चेत् गुर्वादीश्चैव दीक्षयेत् ।&lt;br&gt;&#xA;शिवद्विज कुलोत्थाये ते च माहेश्वरा जनाः ॥ ५६ ॥&lt;br&gt;&#xA;शिवेन दीक्षिताः पूर्वं सृष्ट्यादौ सर्व एव ते ।&lt;br&gt;&#xA;मदर्चनार्थं तेषां च दीक्षा शुद्ध्यर्थमिष्यते ॥ ५७ ॥&lt;br&gt;&#xA;शरीर बन्धनं यस्मात् प्रायश्चित्त मथाचरेत् ।&lt;br&gt;&#xA;बहुधा दीक्षितोयस्तु शीघ्रं शिवमवाप्नुयात् ॥ ५८ ॥&lt;br&gt;&#xA;भौतुको ब्रह्मचारी वा देशिको गृहमेधिनाम् ।&lt;br&gt;&#xA;नैष्टिको नैष्टिकेषु स्यात् भुक्तौ मुक्तौ क्रमाद्यतः ॥ ५९ ॥&lt;br&gt;&#xA;भुक्ति मुक्ति प्रसिद्ध्यर्थं गृहथो गुरुरिष्यते ।&lt;br&gt;&#xA;सर्वानुग्राहकः प्रोक्तः सान्तानिक गुरुस्सदा ॥ ६० ॥&lt;br&gt;&#xA;अनुलोम क्रमो वा स्यात् प्रतिलोमस्तु नेष्यते ।&lt;br&gt;&#xA;योषित् युक्तस्स केशश्च जटारुद्राक्ष दण्डयुक् ॥ ६१ ॥&lt;br&gt;&#xA;कौपीन मेखलाभिश्च परित्यक्तस्तुयो भवेत् ।&lt;br&gt;&#xA;स गृहस्थ इति प्रोक्तः मुण्डिवा स्याज्जटादियुक् ॥ ६२ ॥&lt;br&gt;&#xA;व्रती दार वियुक्तस्तु भिक्षाशी च तथा भवेत् ।&lt;br&gt;&#xA;व्रती व्रताऽस मर्थो यो विधिना व्रतमर्पयन् ॥ ६३ ॥&lt;br&gt;&#xA;पश्चात् कृतविवाहस्स व्रतार्पक इहेष्यते ।&lt;br&gt;&#xA;सृष्ट्यानन्तर काले ये दीक्षिताः कौशिकादयः ॥ ६४ ॥&lt;br&gt;&#xA;शिवेन तत्कुलोत्थाः स्युः शैवास्सान्तानिकाद्विजाः ।&lt;br&gt;&#xA;आदिशैवास्तु ते ज्ञेयाः सर्वानुग्रहकामताः ॥ ६५ ॥&lt;br&gt;&#xA;वर्णाचार व्रतास्तेषु तद्वियुक्तास्तु वा मताः ।&lt;br&gt;&#xA;पक्षत्रय मधश्शायी नक्ताशी चरुभुक् सदा ॥ ६६ ॥&lt;br&gt;&#xA;मौनी त्रिषवण स्नायी शिवाग्नि गुरु पूजकः ।&lt;br&gt;&#xA;समूर्तिकं शिवं साङ्गमभ्यसेच्छक्तितो गुरुः ॥ ६७ ॥&lt;br&gt;&#xA;आचार्य व्रतमेतस्यात् व्रतानामुत्तमं व्रतम् ।&lt;br&gt;&#xA;आचार्यस्साधकश्चान्यः पुत्रकः समयीयतः ॥ ६८ ॥&lt;br&gt;&#xA;लिङ्गाद्यं पूजयेन्नित्यं नान्यो नैमित्तिके मतः ।&lt;br&gt;&#xA;प्रत्यहं समनुष्ठेयं तन्नित्यमिह कीर्त्यते ॥ ६९ ॥&lt;br&gt;&#xA;स्नपनोत्सव शान्त्यादि कर्म नैमित्तिकं मतम् ।&lt;br&gt;&#xA;प्रयाश्चित्ते स्वनित्योत्थे तस्योस्स्यादधिकारिता ॥ ७० ॥&lt;br&gt;&#xA;स्वार्थ नैमित्तिके योग्यः पुत्रको न परत्र च ।&lt;br&gt;&#xA;यदि सान्तानिकौ तौ हि सोऽसौ नैमित्तिकेपि च ॥ ७१ ॥&lt;br&gt;&#xA;स्वार्थे वाथ परार्थे वा स्थापनादि विवर्जिते ।&lt;br&gt;&#xA;आचार्याधिकृते कृत्ये सर्वस्मिन् स्थापनादिके ॥ ७२ ॥&lt;br&gt;&#xA;तदङ्ग होम कर्मादौ योग्यौ तौ देशिकाज्ञया ।&lt;br&gt;&#xA;स्थापनाद्यङ्ग भूतेषु मङ्गलाङ्कुरकादिषु ॥ ७३ ॥&lt;br&gt;&#xA;अधिकार स्तयोरस्ति देशिकाज्ञा भवेद्यति ।&lt;br&gt;&#xA;आचार्य सर्व योग्यस्याद्यदि सान्तानिको भवेत् ॥ ७४ ॥&lt;br&gt;&#xA;साधकश्च तथा भूतस्सर्वकर्माणि शंसितः ।&lt;br&gt;&#xA;महा शैवादयो योग्या दीक्षिता नित्यकर्मणि ॥ ७५ ॥&lt;br&gt;&#xA;नैमित्तिकं कृतं तैस्तु यदि दोषाय कल्पितम् ।&lt;br&gt;&#xA;लक्षाध्यायी गुरुश्रेष्ठः भुक्ति मुक्ति फलप्रदः ॥ ७६ ॥&lt;br&gt;&#xA;मध्यमस्स्यात्तदर्धज्ञस्तत्पादज्ञोऽधमो भवेत् ।&lt;br&gt;&#xA;संहिता पारगो वाथ लक्षाध्याय्युपदेशतः ॥ ७७ ॥&lt;br&gt;&#xA;संहिता स्याच्चतुष्पादयुक्ता कामिक पूर्विका ।&lt;br&gt;&#xA;शैवं चतुर्विधं प्रोक्तं शैवं पाशुपतं तथा ॥ ७८ ॥&lt;br&gt;&#xA;सोमसिद्धान्तकं चैव लाकुलं च चतुर्विधम् ।&lt;br&gt;&#xA;चतुर्वक्त्रान्महेशाच्च पुरुषाद्याननोद्भवम् ॥ ७९ ॥&lt;br&gt;&#xA;पूर्वं पुर्वगुणोत्कृष्टं तत्र त्वेवं चतुर्विधम् ।&lt;br&gt;&#xA;प्रत्येकं त्रिविधं प्रोक्तं वामदक्षिण भेदतः ॥ ८० ॥&lt;br&gt;&#xA;सिद्धान्तास्येन तेषां च सिद्धान्तः श्रेष्ठ उच्यते ।&lt;br&gt;&#xA;तत्रापि शैवसिद्धान्तः सर्वेभ्यो ह्युत्तमोत्तमः ॥ ८१ ॥&lt;br&gt;&#xA;सिद्धान्तो मन्त्रतन्त्रं स्याद् अतिमार्गं ततोऽवरम् ।&lt;br&gt;&#xA;अध्यात्मं यत्ततो नीचं तस्माद्वैदिकमेव च ॥ ८२ ॥&lt;br&gt;&#xA;वैदिकाल्लौकिकं हीनं ब्रह्माद्याः पञ्चदेवताः ।&lt;br&gt;&#xA;वक्तारो लौकिकादीनां तेषां भेद इहोच्यते ॥ ८३ ॥&lt;br&gt;&#xA;सद्यमन्त्राद्विनिष्क्रान्तौ ब्रह्मनामखिलार्थ दृक् ।&lt;br&gt;&#xA;तेन वै लौकिकं शास्त्रं मर्त्यलोकेऽवतारितम् ॥ ८४ ॥&lt;br&gt;&#xA;शब्दशास्त्रमलङ्कारो निरुक्तं छन्द एव च ।&lt;br&gt;&#xA;कौटिल्यं भारतं ज्योतिश्शास्त्रं वात्स्यायनादिकम् ॥ ८५ ॥&lt;br&gt;&#xA;आयुश्शास्त्रं धनुश्शास्त्रं वृक्षायुर्वेद एव च ।&lt;br&gt;&#xA;लोकायतं तथा साङ्ख्य मार्हतो मतमेव च ॥ ८६ ॥&lt;br&gt;&#xA;मीमांसा दण्डनीतिश्च वार्ताद्यं लौकिकं मतम् ।&lt;br&gt;&#xA;वाम मन्त्रोद्भवो विष्णुः कारणेशो द्वितीयकः ॥ ८७ ॥&lt;br&gt;&#xA;तेन वैदिक मुद्दिष्टं त्वष्टादश पुराणकम् ।&lt;br&gt;&#xA;धर्मशास्त्रं च वेदान्तं पाञ्चरात्रं च बौद्धकम् ॥ ८८ ॥&lt;br&gt;&#xA;रुद्रोऽघोराद्विनिष्क्रान्तो स्वध्यात्मं च प्रणीतवान् ।&lt;br&gt;&#xA;न्याय वैशेषिकं साङ्ख्यं सेश्वरं यत् प्रणीतवान् ॥ ८९ ॥&lt;br&gt;&#xA;ईश्वरः पुरुषाज्जात स्त्वति मार्गं प्रणीतवान् ।&lt;br&gt;&#xA;पञ्चार्थं लाकुलं तान्यत् तथा पाशुपतं मतम् ॥ ९० ॥&lt;br&gt;&#xA;सदाशिवोहि भगवान् मन्त्र तन्त्र मपालयत् ।&lt;br&gt;&#xA;ऋक्यजुस्सामाथर्वाश्च पुरुषाद्याननोद्भवाः ॥ ९१ ॥&lt;br&gt;&#xA;पश्चिमं वाम सञ्ज्ञं तु वामाद्दक्षिणमुत्तमम् ।&lt;br&gt;&#xA;दक्षिणात् कौलकं श्रेष्टं महाकौलं ततः परम् ॥ ९२ ॥&lt;br&gt;&#xA;पूर्वाम्नायां ततःश्रेष्ठं तस्मात् सिद्धान्त उत्तमः ।&lt;br&gt;&#xA;सिद्धान्तात् परमं ज्ञानं नेति शास्त्रस्य निश्चयः ॥ ९३ ॥&lt;br&gt;&#xA;अन्यतन्त्रेषु येमुक्ताः सिद्धान्ते पशवो मताः ।&lt;br&gt;&#xA;सिद्धान्तो वेदसारः स्यादन्यद्वेद बहिष्कृतम् ॥ ९४ ॥&lt;br&gt;&#xA;सिद्धान्त विहिताचारो वैदिकाचार उच्यते ।&lt;br&gt;&#xA;गर्भा धानादिकं कर्म यावच्छ्राद्धावसानकम् ॥ ९५ ॥&lt;br&gt;&#xA;तावत्तु वैदिकं कर्म शैवं वाथ समाचरेत् ।&lt;br&gt;&#xA;तस्यापि दीक्षा कर्तव्या जातकर्मादिका क्रिया ॥ ९६ ॥&lt;br&gt;&#xA;युक्ता समयया स्त्री चेत् दीक्षया पुरुषेण च ।&lt;br&gt;&#xA;दीक्षा युक्तेन सोढा वै तद्गर्भाधान मेव च ॥ ९७ ॥&lt;br&gt;&#xA;तथा पुंसवनादिश्च शैव आवश्यको मतः ।&lt;br&gt;&#xA;तत्पुत्रस्यापि कर्तव्या जातकर्मादिका क्रियाः ॥ ९८ ॥&lt;br&gt;&#xA;क्रियास्तस्यापि कर्तव्याः पुरुषार्थ प्रसिद्धये ।&lt;br&gt;&#xA;वैदिक्यादौ तदन्ते वा कर्तव्या लोकसंवृतौ ॥ ९९ ॥&lt;br&gt;&#xA;भार्या दीक्षा विहीना चेत् तस्याः पुत्रस्य चोभयोः ।&lt;br&gt;&#xA;वैदिक्येन क्रियाकार्या भर्ता यद्यपि दीक्षिताः ॥ १०० ॥&lt;br&gt;&#xA;निकृष्टेष्वनुलोमेषु वैदिकी नेष्यते क्रिया ।&lt;br&gt;&#xA;हित्वा सुवर्णं दैवज्ञं तथा स्याद् वैदिकी क्रियाः ॥ १०१ ॥&lt;br&gt;&#xA;शैव कर्म समायुक्ता शैवे शैवी च केवला ।&lt;br&gt;&#xA;श्रुतिस्मृत्यादि संसिद्ध मनुष्टानं तु यद्भवेत् ॥ १०२ ॥&lt;br&gt;&#xA;आवश्यके वा शौचे वा स्नाने त्वाचमनेऽपि च ।&lt;br&gt;&#xA;सन्ध्याया वन्दने वापि तर्पणे होमकर्मणि ॥ १०३ ॥&lt;br&gt;&#xA;गर्भाधानादिके वापि दहने श्राद्ध कर्मणि ।&lt;br&gt;&#xA;अष्टका करणे वापि नित्यनैमित्तिकेपि वा ॥ १०४ ॥&lt;br&gt;&#xA;वेदाध्ययन संस्कारे सोमयागादिकेपि वा ।&lt;br&gt;&#xA;वेदाध्ययनकादौ वा द्विजानां विहितं तु यत् ॥ १०५ ॥&lt;br&gt;&#xA;तत्सर्वं कर्म कर्तव्यं न वावश्यं तु शैवकम् ।&lt;br&gt;&#xA;कर्तव्यं त्वप्यनिष्टेयं शैवकर्म विरोधियत् ॥ १०६ ॥&lt;br&gt;&#xA;विरुद्धं चेत् परित्याज्यं न तु शैवीं परित्यजेत् ।&lt;br&gt;&#xA;सङ्ग्राह्यं वैदिकं सर्वं शैव वाक्याऽविरोधतः ॥ १०७ ॥&lt;br&gt;&#xA;शैव वैदिक मेवोक्तं वैदिकं शैवमेव वा ।&lt;br&gt;&#xA;वैदिकान्न बहिर्भूतं शैवं शैवात्तदप्यथ ॥ १०८ ॥&lt;br&gt;&#xA;तथापि वैदिकाच्छ्रेष्टं शैवं शैवात्परम् नहि ।&lt;br&gt;&#xA;सिद्धान्तं कामिकादिस्यात् नास्मात् परमनुत्तमम् ॥ १०९ ॥&lt;br&gt;&#xA;शैवन्तु मूलभूतं स्यात् चतुर्वेदास्तमुद्भवाः ।&lt;br&gt;&#xA;तदापि वैदिकं वेदसार मित्यादि वाक्यतः ॥ ११० ॥&lt;br&gt;&#xA;शैवे प्रोक्तं च सर्वत्र तदर्थोक्तया मुनीश्वराः ।&lt;br&gt;&#xA;सर्वेषां कामिकादीनां शिवदेहत्वमिष्यते ॥ १११ ॥&lt;br&gt;&#xA;स शिवो द्विविधः प्रोक्तः सृष्टि संहार इष्यते ।&lt;br&gt;&#xA;कामिकाद्वातुलान्तेन वातुलात् कामिकान्तकः ॥ ११२ ॥&lt;br&gt;&#xA;कामिकं तूर्ध्वमकुटं योगजं पुरुषाह्वयम् ।&lt;br&gt;&#xA;अघोर मकुटं चिन्त्यं वामगं कारणं भवेत् ॥ ११३ ॥&lt;br&gt;&#xA;अजितं सद्यमकुटं दीप्तमीशानवक्त्रकम् ।&lt;br&gt;&#xA;सूक्ष्मं तु पुरुषास्यं स्यात् सहस्त्रन्दक्षिणाननम् ॥ ११४ ॥&lt;br&gt;&#xA;अंशुमान् वामवक्त्रं स्यात् सद्यास्यं सुप्रभेदकम् ।&lt;br&gt;&#xA;विजयं कर्ण इत्युक्तो निश्वासं गलमुच्यते ॥ ११५ ॥&lt;br&gt;&#xA;स्वायम्भुवं च हृदयं नाभिरत्रानलं भवेत् ।&lt;br&gt;&#xA;वीरं कटि प्रदेशस्यात् रौरवं गुदमुच्यते ॥ ११६ ॥&lt;br&gt;&#xA;मकुटं तूरूप्रदेशः स्यात् विमलं वामगो भवेत् ।&lt;br&gt;&#xA;चन्द्रज्ञानं तदग्रं स्यात् दक्षस्थं बिम्बमन्यतः ॥ ११७ ॥&lt;br&gt;&#xA;प्रोद्गीतं दक्षजानुस्यात् वामाङ्घ्रे र्ललितं भवेत् ।&lt;br&gt;&#xA;जङ्घा सिद्धमिति प्रोक्तं सन्तानं वामगं भवेत् ॥ ११८ ॥&lt;br&gt;&#xA;जङ्घाग्रं स्याच्च शार्वोक्तं वामकं पारमेश्वरम् ।&lt;br&gt;&#xA;किरणं तल मित्युक्तं वातुलं वामकं तलम् ॥ ११९ ॥&lt;br&gt;&#xA;सृष्टिभेदः शिवः प्रोक्तः संहारो विपरीततः ।&lt;br&gt;&#xA;ऋषय ऊचुः&lt;br&gt;&#xA;पूर्वं तन्त्रवतारे तु कामिकं पादयुग्मकम् ॥ १२० ॥&lt;br&gt;&#xA;इत्यादि कथितं देव परस्परविरोधनम् ।&lt;br&gt;&#xA;ईश्वर उचाच&lt;br&gt;&#xA;बहुधा कथितं विप्राः भवद्भिरवधारितम् ॥ १२१ ॥&lt;br&gt;&#xA;मम सर्वत्र मकुटं तथा नेत्रं तथाप्यकम् ।&lt;br&gt;&#xA;तदा पादौ च हस्ताश्च किं तु ध्यातु विभेदतः ॥ १२२ ॥&lt;br&gt;&#xA;सृष्टि संहार मार्गेण ममदेहो विभिद्ययत् ।&lt;br&gt;&#xA;भोग मोक्ष प्रसिद्ध्यर्थं ज्ञानदेहो ममाग्रजाः ॥ १२३ ॥&lt;br&gt;&#xA;निराकारं भवेज्ज्ञानं सङ्करं तदुपास्यतः ।&lt;br&gt;&#xA;परस्पर विरोधीति मतिहीनैः प्रबाध्यते ॥ १२४ ॥&lt;br&gt;&#xA;ऐश्वर्यं यद्भवेद्वाक्यं तत्पूज्यं मतमुत्तमैः ।&lt;br&gt;&#xA;न पुम्भिरार्षकं वाक्यं दैविक मृषिभिस्तथा ॥ १२५ ॥&lt;br&gt;&#xA;न देवैः ब्राह्मणो वाक्यं वैष्णवं पद्मजेन वा ।&lt;br&gt;&#xA;न शैवं विष्णुना वाक्यं बाध्यते न कदाचन ॥ १२६ ॥&lt;br&gt;&#xA;उत्तरोत्तर वैशिष्यं सर्वेषां परिकीर्तितः ।&lt;br&gt;&#xA;कामिकाद्यजितान्ताश्च ईश वक्त्रसमुद्भवाः ॥ १२७ ॥&lt;br&gt;&#xA;दीप्तादि सुप्रभेदान्ताः पुरुषाख्यान नोद्भवाः ।&lt;br&gt;&#xA;विजयाद्वीरतन्त्रान्ताः पञ्चैतेऽघोरवक्त्रकाः ॥ १२८ ॥&lt;br&gt;&#xA;रौरवान्मुख बिम्बान्ता वामदेव मुखोद्भवाः ।&lt;br&gt;&#xA;प्रोद्गीताद्यष्ट तन्त्रं च सद्यवक्त्रसमुद्भवम् ॥ १२९ ॥&lt;br&gt;&#xA;तन्त्रावतारे सद्यादि शब्दै ईशादयो मताः ।&lt;br&gt;&#xA;अष्टाविंशति तन्त्रं त सोपभेदं च वेत्तियः ॥ १३० ॥&lt;br&gt;&#xA;स गुरुश्शिव एव स्यात् श्रिणुयात् तं प्रयत्नतः ।&lt;br&gt;&#xA;अन्येन गुरुणारब्धे तस्य स्यादधिकारिता ॥ १३१ ॥&lt;br&gt;&#xA;विशिष्ट गुरुणारब्धे न हीनस्याधिकारिता ।&lt;br&gt;&#xA;हीना रब्धे विशिष्टस्याधिकार कर्मणीरितः ॥ १३२ ॥&lt;br&gt;&#xA;विशिष्टमरणादौ स्याद् गुर्वन्तर निवेशनम् ।&lt;br&gt;&#xA;विशिष्टे विद्यमाने च हठादज्ञेन कारिते ॥ १३३ ॥&lt;br&gt;&#xA;साहानिस्तन्महांश्छिद्र समूहश्चान्धमूकता ।&lt;br&gt;&#xA;तेन राज्ञो बवेद्दोषो राष्ट्र स्यापि भयं भवेत् ॥ १३४ ॥&lt;br&gt;&#xA;कर्तुः कारयितुश्चापि ग्रामस्यापि च दोषकृत् ।&lt;br&gt;&#xA;लोकप्रख्यात विद्याय गुरवे दत्तमण्वपि ॥ १३५ ॥&lt;br&gt;&#xA;द्रव्यं करोति सुमुखं सर्वलोकसमं यशः ।&lt;br&gt;&#xA;ततो हि राज्ञो विज्ञेयं तद्दानं चोत्तमोत्तमम् ॥ १३६ ॥&lt;br&gt;&#xA;तद्वित्तमाहृतं येन स पापी च स दुर्मतिः ।&lt;br&gt;&#xA;नराधमस्स विज्ञेयः सर्वलोक बहिष्कृतः ॥ १३७ ॥&lt;/p&gt;</description>
    </item>
    <item>
      <title>२५ गोत्र-निर्णय-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/25_gotra-nirNaya-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/25_gotra-nirNaya-vidhiH/</guid>
      <description>&lt;p&gt;ऋषीणामपि सर्वेषां वक्ष्ये गोत्रविनिर्णयम् ।&lt;br&gt;&#xA;गोत्राणां सहस्राणि आयुतान्यर्बुदानि च ॥ १ ॥&lt;br&gt;&#xA;ऊनपञ्चाशदेवैषां सङ्ख्या स्यान्महतामिह ।&lt;br&gt;&#xA;कौशिकः काश्यपश्चैव भारद्वाजोऽथ गौतमः ॥ २ ॥&lt;br&gt;&#xA;अत्रिर्वसिष्ठश्चागस्त्यो जामदग्निश्च भार्गवः ।&lt;br&gt;&#xA;अङ्गिराश्च मनुश्चान्यो द्वि विधास्ते प्रकीर्तिताः ॥ ३ ॥&lt;br&gt;&#xA;शिवसृष्टि समोपेताः मुनयस्तद्विवर्जिताः ।&lt;br&gt;&#xA;शिवसृष्ट्यन्विता ये ते पञ्चवक्त्रेषु दीक्षिताः ॥ ४ ॥&lt;br&gt;&#xA;कौशिकाद्याश्च मुनयस्सर्वे सर्वत्र दीक्षिताः ।&lt;br&gt;&#xA;गोत्रं च दीक्षया नैषां किं त्वेषां तु स्वजातिकम् ॥ ५ ॥&lt;br&gt;&#xA;क्षत्रियाणां तु वैश्याणां गोत्रमाचार्यजं तु वा ।&lt;br&gt;&#xA;नैव शूद्रस्य गोत्रं स्यादेवं गोत्रविधौ मतम् ॥ ६ ॥&lt;br&gt;&#xA;आदिशैवे यथा गोत्रमनुशैवे तथामतम् ।&lt;br&gt;&#xA;किं तु दीक्षाविहीनं तु शिवसृष्टिविवर्जितम् ॥ ७ ॥&lt;br&gt;&#xA;जातिसिद्धं विवाहे तु परिहार्य विचक्षणैः ।&lt;br&gt;&#xA;उभयं परिपाल्यं वा कलौ नेष्टं तु वा द्विजाः ॥ ८ ॥&lt;br&gt;&#xA;प्रधानमुनयश्चादौ कथ्यन्ते द्विजसत्तमाः ।&lt;br&gt;&#xA;कौशिका लिहिता रौद्रा विश्वामित्राः कतास्तथा ॥ ९ ॥&lt;br&gt;&#xA;धनञ्चयास्ततोवाजानाश्च परिकीर्तिताः ।&lt;br&gt;&#xA;अघमर्षणपूर्वाश्च कौशिका इन्द्र पूर्वगाः ॥ १० ॥&lt;br&gt;&#xA;पौरणाः काश्यपा रेफाश्शाण्डिल्याश्च ततो गताः ।&lt;br&gt;&#xA;लोकाक्षयो भरद्वाजास्ततो रौक्षायणा मताः ॥ ११ ॥&lt;br&gt;&#xA;भार्गवाःस्युः शरद्वन्तः कौमण्डाश्चततो मताः ।&lt;br&gt;&#xA;ततो दीर्घतमा ज्ञेयाः ततः कारेण पालयः ॥ १२ ॥&lt;br&gt;&#xA;उशना वामदेवोऽत्रिर्वार्धक्याश्च गविष्ठिराः ।&lt;br&gt;&#xA;मुद्गलाश्च वसिष्टाश्च कुण्डिना उपमन्यवः ॥ १३ ॥&lt;br&gt;&#xA;पराशरस्ततोऽगस्त्यस्साम्बवाहनसञ्ज्ञकाः ।&lt;br&gt;&#xA;सोमवाहनसञ्ज्ञाश्च यज्ञवाहास्ततो मताः ॥ १४ ॥&lt;br&gt;&#xA;वत्सा बिदा आर्ष्टिषेणा यस्का मित्रयुवास्तथा ।&lt;br&gt;&#xA;वैन्याश्च शुनका विष्णुवृद्धा कण्वास्ततः परम् ॥ १५ ॥&lt;br&gt;&#xA;हारिताः सङ्कृतिश्चैव पश्चाद्रथीतरा मताः ।&lt;br&gt;&#xA;मुद्भवाक्कथिताः प्रोक्ता ऊनपञ्चाशदेव हि ॥ १६ ॥&lt;br&gt;&#xA;कौशिकानादितो वक्ष्ये कुशिकाः पार्णजङ्घकाः ।&lt;br&gt;&#xA;पारक्या औदलिर्माणिरालर्विर्बृहदग्नगः ॥ १७ ॥&lt;br&gt;&#xA;तथा घट्टिस्तथापत्तिस्ततस्त्वापाद्यवा मताः ।&lt;br&gt;&#xA;कान्तका बाष्पका वाच्युकिता लोमका धनाः ॥ १८ ॥&lt;br&gt;&#xA;साङ्कायनाश्च गौराश्च लोकास्सौगतयो मतर् ।&lt;br&gt;&#xA;यम दूता आनभिन्ना ततस्तारायणा मताः ॥ १९ ॥&lt;br&gt;&#xA;चौलकायनसञ्ज्ञाश्च जाबाल्युदुम्बरौ मतो ।&lt;br&gt;&#xA;दण्डा भुवनयो याज्ञबल्क्यः सौश्रतयस्तथा ॥ २० ॥&lt;br&gt;&#xA;श्यातामयो भ्राष्टषट्क देहा निश्चिअत्यसञ्ज्ञकाः ।&lt;br&gt;&#xA;शालावतां मयूराश्च तथोदुत्सरित्यपि ॥ २१ ॥&lt;br&gt;&#xA;चित्रयज्ञाश्च सौमत्याः श्वेतुन्दायनसञ्ज्ञकाः ।&lt;br&gt;&#xA;ततो मनुवतश्चैव मान्तवाः परिकीर्तिताः ॥ २२ ॥&lt;br&gt;&#xA;येऽत्यन्तपादपर्यन्तास्ततोबालव्य इत्यपि ।&lt;br&gt;&#xA;स्याद्रालवा उन्मनय इति रव्यातास्तु कौशिकाः ॥ २३ ॥&lt;br&gt;&#xA;पञ्चार्षेयाः समुद्दिष्टा विश्वामित्रस्तथैव च ।&lt;br&gt;&#xA;देवरातो दधीचीति प्रवरे ऋषयस्त्रयः ॥ २४ ॥&lt;br&gt;&#xA;लोहिताः स्युर्दण्डकायाश्चक्रवर्मायणास्स्मृताः ।&lt;br&gt;&#xA;जक्ष्ययः प्राज्ञको वाजिजय इत्यपि लोहिताः ॥ २५ ॥&lt;br&gt;&#xA;कुशिकाश्चैव एते च प्रवरे स्युस्त्र्यार्षयकाः ।&lt;br&gt;&#xA;विश्वामित्रः स्टैषकयो लोहिताश्च त्रयस्त्वमी ॥ २६ ॥&lt;br&gt;&#xA;प्रवर्या ऋषयः प्रोक्तास्ततो रौक्षास्तु सम्मताः ।&lt;br&gt;&#xA;माणा उद्वहला एते रोक्षास्तु कुशिका मताः ॥ २७ ॥&lt;br&gt;&#xA;प्रवरे त्रियार्षेयाः स्युर्विश्वामित्रश्च रौक्षकः ।&lt;br&gt;&#xA;माणिश्चैव त्रयस्त्वेते मुनयो मुनिपुङ्गवाः ॥ २८ ॥&lt;br&gt;&#xA;विश्वामित्रस्ततो देवश्रवसश्च परि भ्रमः ।&lt;br&gt;&#xA;श्रौमितो देवतरसः कामकायनिकस्ततः ॥ २९ ॥&lt;br&gt;&#xA;कामकायन इत्येते विश्वामित्राः प्रकीर्तिताः ।&lt;br&gt;&#xA;त्रयार्षेयाः समुद्दिष्टा विश्वामित्रस्तदादिमः ॥ ३० ॥&lt;br&gt;&#xA;देवश्रावस इत्यन्तो देवतरस इत्यमी ।&lt;br&gt;&#xA;कठाः स्वैरन्ध्रिसञ्ज्ञाश्चकरभाः सहिताः परे ॥ ३१ ॥&lt;br&gt;&#xA;वाजायनाश्च कौकृत्यास्ततो जाणायना मताः ।&lt;br&gt;&#xA;कौकृत्याः शैशिराश्चैव ततश्चोदुम्बरायणः ॥ ३२ ॥&lt;br&gt;&#xA;पिण्डिग्रीवास्ततो नारायणा नारद्य सञ्ज्ञकाः ।&lt;br&gt;&#xA;एते कठाः समाख्यातास्त्रियार्षेयाः समीरिताः ॥ ३३ ॥&lt;br&gt;&#xA;विश्वामित्रकठश्चाष्टिलश्चेत्यन्ये धनञ्चयाः ।&lt;br&gt;&#xA;आश्ववीताः कारिषयो मयूराः सैन्धवायनाः ॥ ३४ ॥&lt;br&gt;&#xA;तलव्याश्च महाक्षाश्च पुष्टा ये ते धनञ्जयाः ।&lt;br&gt;&#xA;त्रियार्षेयाः समुद्दिष्टाः प्रवरे तु मुनीश्वराः ॥ ३५ ॥&lt;br&gt;&#xA;विश्वामित्रो मधुच्छन्दो धनञ्जय इति त्रयः ।&lt;br&gt;&#xA;आजायनस्ततः प्रोक्त एकवत्सश्च सम्मतः ॥ ३६ ॥&lt;br&gt;&#xA;त्रियार्षेयाः समुद्दिष्टा विश्वामित्रस्तथैव च ।&lt;br&gt;&#xA;स्यान्मधुश्चाथ सोजश्च प्रवर्या ऋषयस्त्रयः ॥ ३७ ॥&lt;br&gt;&#xA;अघमर्षणपूर्वाश्च कौशिकाश्च ततो मताः ।&lt;br&gt;&#xA;एते च त्रियेर्षेयाःस्युः विश्वामित्रोऽघमर्षणः ॥ ३८ ॥&lt;br&gt;&#xA;कौशिकश्च त्रयस्त्वेते प्रवर्या मुनिपुङ्गवाः ।&lt;br&gt;&#xA;कौशिकाश्चेन्द्रपूर्वाश्च ततः प्रोक्ता मुनीश्वराः ॥ ३९ ॥&lt;br&gt;&#xA;त्र्यार्षेया इति विज्ञेया विश्वामित्रेन्द्र कौशिकाः ।&lt;br&gt;&#xA;ऋषयस्त्रय आख्याताः प्रवर्या यागकर्मणि ॥ ४० ॥&lt;br&gt;&#xA;पौरणाद्या द्व्यार्षेयाःस्युः कौशिकास्ते च सम्मताः ।&lt;br&gt;&#xA;ऋषी द्वौ सम्मतौ विश्वामित्रः पौरणः इत्यपि ॥ ४१ ॥&lt;br&gt;&#xA;कौशिकाश्च दशाप्येवं न समन्वयगामिनः ।&lt;br&gt;&#xA;काश्यपानथ वक्ष्येऽहं काश्यपस्ते चादिमः ॥ ४२ ॥&lt;br&gt;&#xA;ततश्चाङ्गिरसो ज्ञेया माठरा एतिशायनाः ।&lt;br&gt;&#xA;आभूत्याश्चैव वैशिप्रा धूमा धूम्रायणा मताः ॥ ४३ ॥&lt;br&gt;&#xA;धौमधौम्रायणा औधप्रचुराग्रायणा मताः ।&lt;br&gt;&#xA;रुद्राग्नयश्च प्रवरास्तथा पैम्बकयोऽपरे ॥ ४४ ॥&lt;br&gt;&#xA;कायाताया अकापाया निकामौषनिकिस्तथा ।&lt;br&gt;&#xA;काद्रायणा औज्वलयो रोहितायनसञ्ज्ञकाः ॥ ४५ ॥&lt;br&gt;&#xA;पिङ्गाक्षिर्मितकुम्भाश्च मारायणय एव च ।&lt;br&gt;&#xA;वैकर्णेयास्ततः प्रोक्ता धूमलक्ष्मणयः सुराः ॥ ४६ ॥&lt;br&gt;&#xA;कौषीतकेया वात्स्यः स्यादग्निशर्मायणा मताः ।&lt;br&gt;&#xA;कामिजङ्घोदरा गौरीवायना दौक्षकायनाः ॥ ४७ ॥&lt;br&gt;&#xA;वैतम्बा देवयाताश्च महाचक्रेयसञ्ज्ञकाः ।&lt;br&gt;&#xA;पैठिनसाश्च बान्ध्रेप्रास्ततो मालन्दनामकाः ॥ ४८ ॥&lt;br&gt;&#xA;वृषगणाश्च पानध्यो दाक्षपायण एव च ।&lt;br&gt;&#xA;हरिता गाखमित्रेया पञ्चावाश्चैव स्वैरिकाः ॥ ४९ ॥&lt;br&gt;&#xA;जारमण्डश्च वायुश्च स्वन्तिवर्ष गणायनाः ।&lt;br&gt;&#xA;वैशम्पायनसञ्ज्ञाक्ष ततः केशायताः स्मृताः ॥ ५० ॥&lt;br&gt;&#xA;औकायनिस्ततो मार्जायनाः कांसायनाः परे ।&lt;br&gt;&#xA;देवश्च होतसूच्यास्थूणा भागुरयस्तथा ॥ ५१ ॥&lt;br&gt;&#xA;पाथिकार्याः खरेभा ये गोमयातास्ततः परम् ।&lt;br&gt;&#xA;हिरण्यपापाः मुसला आविश्रेण्यस्ततः परम् ॥ ५२ ॥&lt;br&gt;&#xA;अग्निदेविस्तथा सौम्यः शूलभिन्दव इत्यपि ।&lt;br&gt;&#xA;उत्तरतो गण्यमाना मन्त्रवैकर्णयः परः ॥ ५३ ॥&lt;br&gt;&#xA;नैध्रुवाः काश्यपा एते त्रियार्षेयाः प्रकीर्तिताः ।&lt;br&gt;&#xA;काश्यपश्चापवत्सारो निधवा ऋषयस्त्रयः ॥ ५४ ॥&lt;br&gt;&#xA;त्रियार्षेयास्तथा रेफाः काश्यपा इति संस्मृताः ।&lt;br&gt;&#xA;काश्यपश्चपवत्सारो रेफक्ष मुनयस्त्रयः ॥ ५५ ॥&lt;br&gt;&#xA;शाण्डिल्याः कौलहाश्चैव पायकाः पायिकास्ततः ।&lt;br&gt;&#xA;रभेरव्ययसौमानौ वनसंस्तु करेयुतः ॥ ५६ ॥&lt;br&gt;&#xA;काकुण्डेयश्च कारेयस्ततः ष्टैषिकयो मताः ।&lt;br&gt;&#xA;महाकायो जाणवंशाः कौश्रेयः कार्दमायनः ॥ ५७ ॥&lt;br&gt;&#xA;ततः कामशयः पश्चान्महौजक्य एव च ।&lt;br&gt;&#xA;ततो मौञ्जायनाः प्रोक्तास्ततो गाङ्गायना मताः ॥ ५८ ॥&lt;br&gt;&#xA;वात्सभालय इत्युक्तास्ततो गोमिलसञ्ज्ञकाः ।&lt;br&gt;&#xA;वेदायनास्ततो ज्ञेयास्ततो वाश्यायना मताः ॥ ५९ ॥&lt;br&gt;&#xA;बहूदरय इत्युक्ता भागुरिर्वार्दती मुखाः ।&lt;br&gt;&#xA;हिरण्यबाहुस्तेदेहा गोमूत्राश्च ततो मताः ॥ ६० ॥&lt;br&gt;&#xA;वाक्यशुण्ठास्तथा जानन्धरिर्धन्वन्तरिस्ततश् ।&lt;br&gt;&#xA;जालन्धरिरिति प्रोक्तस्त्रियार्षेयास्तु शण्डिलाः ॥ ६१ ॥&lt;br&gt;&#xA;काश्यपश्चपवत्सारः शण्डिलश्च त्रयोऽथवा ।&lt;br&gt;&#xA;काश्यपक्षापवत्सारोऽसितम् इत्यथवा त्रयः ॥ ६२ ॥&lt;br&gt;&#xA;शण्डिलोऽप्यसितोऽग्निस्तु देवलप्रवरस्तु वा ।&lt;br&gt;&#xA;कोकाक्षयो मैत्रवादिर्वेहो दार्भायणस्ततः ॥ ६३ ॥&lt;br&gt;&#xA;चैरन्घ्रिः पशवश्चिव पयणायनसञ्ज्ञकाः ।&lt;br&gt;&#xA;कलयश्चापि कापुष्टिर्लौगाक्षय इति स्मृताः ॥ ६४ ॥&lt;br&gt;&#xA;कांसपत्राश्च इत्युक्ता वालुकायनिरित्यपि ।&lt;br&gt;&#xA;कौनामिसौतयश्चोक्ताःस्युः परस्ताविरोदकी ॥ ६५ ॥&lt;br&gt;&#xA;सैतकिंष्टिर्भेरोनिष्टिः ष्टैषिकिः सौसुकिस्ततः ।&lt;br&gt;&#xA;यौथकालकिकालेयाः स्युर्लोकाक्षय इत्यपि ॥ ६६ ॥&lt;br&gt;&#xA;यौधवा याजपा एते लोगाक्षय इति स्मृताः ।&lt;br&gt;&#xA;अहर्वसिष्ठा नक्तं तु काश्यपास्त्रियार्षेयकाः ॥ ६७ ॥&lt;br&gt;&#xA;काश्यपश्चापवत्सारो वसिष्ठो मुनयस्त्रयः ।&lt;br&gt;&#xA;पूर्वोक्तैः काश्यपैः सिद्धैर्वसिष्ठस्य च सम्मताः ॥ ६८ ॥&lt;br&gt;&#xA;भरद्वाजश्च मागण्डस्ततः क्षाम्यायणा मताः ।&lt;br&gt;&#xA;देवाश्वा उद्वहव्याश्च ततः प्राग्वाशयो मताः ॥ ६९ ॥&lt;br&gt;&#xA;ततो वाहलवाश् द्वयौगा अपरे वासिनायनाः ।&lt;br&gt;&#xA;आजा औमाश्च तौदेहाः परिणद्धेधसञ्ज्ञकाः ॥ ७० ॥&lt;br&gt;&#xA;शैखेयाः भूरयो रूढाः शौद्ध्यः खारिग्रीवयः ।&lt;br&gt;&#xA;वयोक्षिभेदा औपशया अग्निवेश्याः शठा अपि ॥ ७१ ॥&lt;br&gt;&#xA;श्वेलकास्तनकर्णाश्च वेश्याः स्युगौरिवायनाः ।&lt;br&gt;&#xA;ऋक्षाश्च माणभिद्याश्च काम्बोदकसुसञ्ज्ञकाः ॥ ७२ ॥&lt;br&gt;&#xA;पैलाः सौज्ज्वलयः कारुणादयः शुगसञ्ज्ञकाः ।&lt;br&gt;&#xA;भारुण्डेया इषुमतास्तथा वौदोदमेघयः ॥ ७३ ॥&lt;br&gt;&#xA;सौरभरास्तथा भाद्रपथयः परिकीर्तिताः ।&lt;br&gt;&#xA;ततः स्युर्देवमतयः कल्माषाश्च सदोपकृत् ॥ ७४ ॥&lt;br&gt;&#xA;प्रवाहणेया विज्ञेयाः स्तम्भस्तम्भिस्ततो मताः ।&lt;br&gt;&#xA;वाराहयोः देववेला वलभीगय इत्यपि ॥ ७५ ॥&lt;br&gt;&#xA;भद्राङ्गगतसञ्ज्ञाश्च शालाहलय इत्यपि ।&lt;br&gt;&#xA;नृत्यायना महावेलास्ततः शालालयो मताः ॥ ७६ ॥&lt;br&gt;&#xA;शार्दूलयस्ततो ज्ञेयाः काक्षला बाष्कलास्तथा ।&lt;br&gt;&#xA;क्रोधायनास्तु कौटिल्याः सैंह्यकेन्द्रास्ततः परम् ॥ ७७ ॥&lt;br&gt;&#xA;ब्रह्मस्तम्भास्तथा राजस्तम्भाक्ष परिकीर्तिताः ।&lt;br&gt;&#xA;सोमाग्निवायुसूर्येन्द्रयमविष्णवापपूर्वकाः ॥ ७८ ॥&lt;br&gt;&#xA;स्तम्भास्ततोऽन्ये स्तम्भान्तास्त्विष्टा अरुणसिन्धवः ।&lt;br&gt;&#xA;ततः कौमुदगन्धिश्च शक्तिः स्यात्कौतुकायनाः ॥ ७९ ॥&lt;br&gt;&#xA;आत्रेयाणाश्च मामण्डा धूमगन्धास्तथैव च ।&lt;br&gt;&#xA;धूम्राः कौक्षेयका नितुतयो दाभय इत्यपि ॥ ८० ॥&lt;br&gt;&#xA;मत्स्यक्रोधाश्चश्यामेयास्ततः क्षोक्षेयनामकाः ।&lt;br&gt;&#xA;काब्ल्याः कारुपथयः कारिषायणसञ्ज्ञकाः ॥ ८१ ॥&lt;br&gt;&#xA;भरद्वाजवनौ द्वौ तु ऋषयः पञ्च सम्मताः ।&lt;br&gt;&#xA;भारद्वाजा इमे सर्वे त्रियार्षेयाः प्रकीर्तिताः ॥ ८२ ॥&lt;br&gt;&#xA;अङ्गिराश्च बार्हस्पत्या भारद्वाजा इति स्मृताः ।&lt;br&gt;&#xA;एको रौक्षायणः पञ्चार्षेयस्तु प्रकीर्तिताः ॥ ८३ ॥&lt;br&gt;&#xA;भरद्वाजः विज्ञेयस्त्वङ्गिराश्च बृहस्पतिः ।&lt;br&gt;&#xA;स्याद् मात वचसो वन्दनोऽथ गर्गाः समीरिताः ॥ ८४ ॥&lt;br&gt;&#xA;साम्भरायणसञ्ज्ञाश्च तथा यौगन्धरायणः ।&lt;br&gt;&#xA;सखीना बाहुलकयो भ्रष्टयो भ्रष्टुबिन्दवः ॥ ८५ ॥&lt;br&gt;&#xA;ततः क्रोष्टकयः सौयामुनिः काणायना मुनिः ।&lt;br&gt;&#xA;भाजिताक्षय इत्युक्ता गोत्रापचय इत्यपि ॥ ८६ ॥&lt;br&gt;&#xA;सत्यापचय आख्याता जाणपक्वलसञ्ज्ञकाः ।&lt;br&gt;&#xA;पलाशशाखावन्तस्ते मर्कटायनसञ्ज्ञकाः ॥ ८७ ॥&lt;br&gt;&#xA;ततः सङ्ग्रहतुल्याश्च वैधूह्यः कारिरोतयः ।&lt;br&gt;&#xA;त्रिस्त्रो तसा श्च कारवल्या राजयः पैलयस्तथा ॥ ८८ ॥&lt;br&gt;&#xA;पञ्चत्रिमुनिका गर्गा भारद्वाजः समीरिताः ।&lt;br&gt;&#xA;अङ्गिराश्च भरद्वाजो बार्हस्पत्याश्चशैन्यकाः ॥ ८९ ॥&lt;br&gt;&#xA;गर्गश्च प्रवर्याः पञ्च अङ्गिरश्शैन्यगर्गकाः ।&lt;br&gt;&#xA;ऋषयस्त्रय आख्याताः प्रवर्याश्च त्रिपक्षके ॥ ९० ॥&lt;br&gt;&#xA;भारद्वाजास्त्रयश्चापि न समन्वयगामिनः ।&lt;br&gt;&#xA;गौतमानथ वक्ष्येऽहमायास्यास्तौडिनिस्ततः ॥ ९१ ॥&lt;br&gt;&#xA;आणीचयाश्च मूढाश्च बाध्याः काचाक्षतो मताः ।&lt;br&gt;&#xA;सात्यकायश्च तैदेहाः कौमाराः सात्यमुग्रिकाः ॥ ९२ ॥&lt;br&gt;&#xA;व्याप्यापौ नैकरिष्टिश्च ष्टैषकिर्देवकिस्ततः ।&lt;br&gt;&#xA;कठोरिः कारुणिः कीलालयः पार्थिवसञ्ज्ञकाः ॥ ९३ ॥&lt;br&gt;&#xA;काशिवाजा इमे ज्ञेया आयास्या गौतमा मताः ।&lt;br&gt;&#xA;एतेषां त्रियार्षेयास्तु प्रवरे मुनिपुङ्गवाः ॥ ९४ ॥&lt;br&gt;&#xA;प्रवर्या ऋषयः ख्याता आङ्गिरायास्य गौतमाः ।&lt;br&gt;&#xA;शरद्वन्ताश्च रोहिण्यास्ततस्त्वभिजिता मताः ॥ ९५ ॥&lt;br&gt;&#xA;ततः क्षीरकम्भाश्च ततः सौमुचयो मताः ।&lt;br&gt;&#xA;सौर्यामुनिस्तथा औपबिन्दवो रायणो मताः ॥ ९६ ॥&lt;br&gt;&#xA;राहूगणाश्च माषण्याः शरद्वन्ता इमे मताः ।&lt;br&gt;&#xA;एते च गौतमा ज्ञेयास्त्रियार्षेया इति स्मृताः ॥ ९७ ॥&lt;br&gt;&#xA;अङ्गिरा गौतमश्चैव शरद्वन्तश्च ते त्रयः ।&lt;br&gt;&#xA;कौमाण्डा मासुराक्षश्च ततो मामान्यरेषणः ॥ ९८ ॥&lt;br&gt;&#xA;पयन्त्याता यनाश्चाथ काष्टेयः पशवस्ततः ।&lt;br&gt;&#xA;ऊर्जायना इमे ज्ञेया गौतमा द्विजसत्तमाः ॥ ९९ ॥&lt;br&gt;&#xA;पञ्चार्षेयास्त्वाङ्गिरसौचथ्यौ काक्षीवतस्ततः ।&lt;br&gt;&#xA;कौमाण्डो गौतमः पञ्च ततो दीर्घतमा मताः ॥ १०० ॥&lt;br&gt;&#xA;पञ्चार्षेयास्तु विज्ञेयास्त्वेक एव च सम्मताः ।&lt;br&gt;&#xA;आङ्गिरसौचथ्य काक्षीवता गौतमा इत्यपि ॥ १०१ ॥&lt;br&gt;&#xA;ततो दीर्घतमश्चेति पर्यायाः पञ्च सम्मताः ।&lt;br&gt;&#xA;कारेणुपालयश्चैव वास्तव्याश्चोदिवास्ततः ॥ १०२ ॥&lt;br&gt;&#xA;बृहदुक्था अपि पौञ्जिष्ठा राजगन्धय इत्यपि ।&lt;br&gt;&#xA;औदुञ्चायनसज्ञाश्च एते कारेणुपालयः ॥ १०३ ॥&lt;br&gt;&#xA;गौतमास्ते त्रियार्षेयास्त्वङ्गिरा गौतमस्ततः ।&lt;br&gt;&#xA;कारेणु पालिरित्येते त्रयस्त्वौशनसस्ततः ॥ १०४ ॥&lt;br&gt;&#xA;सह दिष्टाः प्रशस्ताख्याः सुरूपाक्षामहोदराः ।&lt;br&gt;&#xA;विकंहतः सुबुद्ध्याश्च निहताश्च गुहा इति ॥ १०५ ॥&lt;br&gt;&#xA;प्रोक्ता उशनसा एते त्रियार्षेयास्तु गौतमाः ।&lt;br&gt;&#xA;अङ्गिरा गौतमस्त्वौशनसश्च ऋषयः स्मृताः ॥ १०६ ॥&lt;br&gt;&#xA;सह दिष्टाः प्रशस्ताख्याः सुरूपाक्षा महौजसः ।&lt;br&gt;&#xA;तथैव वामदेवश्च त्रियार्षेयास्तु गौतमाः ॥ १०७ ॥&lt;br&gt;&#xA;अङ्गिरा गौतमो वामदेवश्चेति त्रयस्त्विमे ।&lt;br&gt;&#xA;अत्रीन्वक्ष्ये समासने तेष्वादाव त्रयो मताः ॥ १०८ ॥&lt;br&gt;&#xA;भोजश्चादितिसञ्ज्ञश्च चान्द्रोशीः पार्व इत्यपि ।&lt;br&gt;&#xA;कामङ्गुल्यश्च शैवाश्च छगालाश्छागलास्तथा ॥ १०९ ॥&lt;br&gt;&#xA;ततश्च तृणबिन्दुश्च तथा भागन्तयो मताः ।&lt;br&gt;&#xA;ततो मालरुकः प्रोक्तस्ततो व्याकलयो मताः ॥ ११० ॥&lt;br&gt;&#xA;शाम्ब व्यसन सञ्ज्ञाश्च कार्मर्यायनयो मताः ।&lt;br&gt;&#xA;ततो दाक्षिश्च तैदेहो गाणिस्पतय इत्यपि ॥ १११ ॥&lt;br&gt;&#xA;औद्दालकिर्द्रोण भवा गौरीग्रीवायतास्तथा ।&lt;br&gt;&#xA;ततो गविष्टिरः प्रोक्तः शिशुपालस्ततो मताः ॥ ११२ ॥&lt;br&gt;&#xA;गौरात्रेयस्ततः कृष्णात्रेयश्चारुणपूर्वकाः ।&lt;br&gt;&#xA;श्वेत नील महाश्याम पूर्वात्रेयाश्चतुर्विधाः ॥ ११३ ॥&lt;br&gt;&#xA;हालेयाश्चैव वालेया ह्नेलेयाश्च ततो मताः ।&lt;br&gt;&#xA;वामरथिनो वैदेहा वाजो भ्रेयास्ततो मताः ॥ ११४ ॥&lt;br&gt;&#xA;कौद्रेयास्तु कौपमानास्ततः कालतपः स्मृताः ।&lt;br&gt;&#xA;अनीलाययनसञ्ज्ञाश्च अङ्गिराश्च ततो मताः ॥ ११५ ॥&lt;br&gt;&#xA;गौरङ्गिश्चैव सौरङ्गिर्मानङ्गिः पुष्पयो मताः ।&lt;br&gt;&#xA;शैलेलश्च पुनः साकेतायनाः प्रकीर्तिताः ॥ ११६ ॥&lt;br&gt;&#xA;भारद्वाजायनाश्चेन्द्रातिथिरित्यत्रयो मताः ।&lt;br&gt;&#xA;त्रियार्षेयाः समाख्याताः पालिकाश्चात्रिरेव च ॥ ११७ ॥&lt;br&gt;&#xA;अर्चनानस इत्येते ऋषयस्त्रय ईरिताः ।&lt;br&gt;&#xA;तथा वाग्भूतका ज्ञेयास्त्रियार्षेयास्तत्र वा मताः ॥ ११८ ॥&lt;br&gt;&#xA;अत्रिरर्चनानसो वाग्भूतका ऋषयस्त्रयः ।&lt;br&gt;&#xA;ततो गविष्ठिरा ज्ञेयास्त्रियार्षेयास्तु चात्रयः ॥ ११९ ॥&lt;br&gt;&#xA;अत्रिरर्चनानसेति गविष्ठिर इति त्रयः ।&lt;br&gt;&#xA;मुद्गलो व्यालसन्धिश्च चूर्णवाबोधवाजकिः ॥ १२० ॥&lt;br&gt;&#xA;वैत भावय इत्येते ऋषयश्च ततो मताः ।&lt;br&gt;&#xA;ततः शालिमतो गौरीमतो ब्राह्मीमतस्ततः ॥ १२१ ॥&lt;br&gt;&#xA;ततो गौरकयो वायुपूरकाः सायनास्ततः ।&lt;br&gt;&#xA;इत्येते त्रियार्षेयाः स्युर्मुद्गलाः सम्प्रकीर्तिताः ॥ १२२ ॥&lt;br&gt;&#xA;अर्चानानसः पूर्वादिस्तिथिश्चेति त्रयो मताः ।&lt;br&gt;&#xA;चतुर्विधा अप्यात्रेया न समन्वयगामिनः ॥ १२३ ॥&lt;br&gt;&#xA;वसिष्ठानथ वक्ष्येऽहं तत्रादौ वैकलिर्मतः ।&lt;br&gt;&#xA;वाठरकिस्ततः प्रोक्तो गौरीश्रवस इत्यपि ॥ १२४ ॥&lt;br&gt;&#xA;आश्वलायनसञ्ज्ञाश्च गविष्ठास्त्वाश्वलयनाः ।&lt;br&gt;&#xA;शौचिवृक्षास्ततः प्रोक्तास्ततः स्युः व्याघ्रपादयः ॥ १२५ ॥&lt;br&gt;&#xA;औडुलोमिर्जतूकर्णो वाष्टव्यो वाह्यकायनिः ।&lt;br&gt;&#xA;कोलायनाश्च को भोजिस्ततः पौलायना मताः ॥ १२६ ॥&lt;br&gt;&#xA;सुन्दहरित इत्युक्तः काण्डेय विधिरेव च ।&lt;br&gt;&#xA;सप्तवेलाम् इमे ख्याता वसिष्ठाश्च द्विजोत्तमाः ॥ १२७ ॥&lt;br&gt;&#xA;एकार्षेयास्तु एतेस्युः वसिष्ठस्त्वेक एव सः ।&lt;br&gt;&#xA;प्रवर्यश्च समादिष्टः कुण्डिनाश्च ततो मताः ॥ १२८ ॥&lt;br&gt;&#xA;ततो गुग्गुलयः प्रोक्तस्ततो लोहायना मताः ।&lt;br&gt;&#xA;आविश्वाश्वत्थवैकर्णिराजीवखदिराः स्मृताः ॥ १२९ ॥&lt;br&gt;&#xA;पेठकाश्च नवग्रामास्तथाश्मरथ्यवाहवाः ।&lt;br&gt;&#xA;सोमरङ्गलिनः कोकास्ततः कापटवा मताः ॥ १३० ॥&lt;br&gt;&#xA;हिरण्याक्षायणाश्चैव पुलाभक्षास्ततैव च ।&lt;br&gt;&#xA;माध्यान्दिनिश्च शान्तिश्च सौपदार्थश्च कौण्डिनः ॥ १३१ ॥&lt;br&gt;&#xA;त्रियार्षेयाः समुद्दिष्टा वसिष्ठश्चेति शंसिताः ।&lt;br&gt;&#xA;वसिष्ठमित्रावरुणौ कुण्डिनश्च त्रयस्त्वमी ॥ १३२ ॥&lt;br&gt;&#xA;उपमन्युरौपगवा मण्डलेखय एव च ।&lt;br&gt;&#xA;जालागतो जयो लोकास्ततः प्रोक्ताः कपिञ्जलाः ॥ १३३ ॥&lt;br&gt;&#xA;त्रैवर्ण वैवशागारिसारक्षा रक्षसञ्ज्ञकाः ।&lt;br&gt;&#xA;शैलालयो महाकर्णानया बालशिखा मताः ॥ १३४ ॥&lt;br&gt;&#xA;औद्दाहमानयो बालानया भागास्ततो मताः ।&lt;br&gt;&#xA;इत्युन्मायन सञ्ज्ञाश्च ततः कुण्डोदरायणाः ॥ १३५ ॥&lt;br&gt;&#xA;लक्ष्मणेयास्ततः काचान्वयलाकुलयो मताः ।&lt;br&gt;&#xA;अनृक्षर वसञ्ज्ञाश्च कापिला वय एव च ॥ १३६ ॥&lt;br&gt;&#xA;कपिकेशा इति ज्ञेयाएते स्युरूपमन्यवः ।&lt;br&gt;&#xA;वसिष्ठास्त्रियार्षेयास्ते वसिष्ठाश्चाभरद्वसुः ॥ १३७ ॥&lt;br&gt;&#xA;इन्द्रप्रमद इत्येवं त्रयः पश्चात् पराशराः ।&lt;br&gt;&#xA;ततो वा त्रितयः प्रोक्ता भरदवसुरिति स्मृतः ॥ १३८ ॥&lt;br&gt;&#xA;भैमतायनो वाजिश्च गोपालिः पञ्चमस्ततः ।&lt;br&gt;&#xA;कृष्णा पराशराः प्रोक्तास्ततः प्रारोहयो मताः ॥ १३९ ॥&lt;br&gt;&#xA;कौमुदि प्लाक्षयश्चैव ततो वैकलयो मताः ।&lt;br&gt;&#xA;हार्यश्विः पञ्चमस्तेषामिति गौराः पराशराः ॥ १४० ॥&lt;br&gt;&#xA;खल्वायनय इत्युक्ता गोपयः कार्कयस्ततः ।&lt;br&gt;&#xA;श्वेतयोवारुणिस्तेषां पञ्चमः प्रकीर्तिताः ॥ १४१ ॥&lt;br&gt;&#xA;पराशराः स्युररुणास्ततो भालुक्य सञ्ज्ञकाः ।&lt;br&gt;&#xA;बादरिश्च तथा गार्गो वना वै कौकसादयः ॥ १४२ ॥&lt;br&gt;&#xA;इत्येते कथिता पञ्च प्रनीलाश्च पराशराः ।&lt;br&gt;&#xA;ततः सौधवसानाश्च आलम्भायन सञ्ज्ञकाः ॥ १४३ ॥&lt;br&gt;&#xA;स्वर्याः काकुक्षताश्चैव लोमाद्याः पूर्णकायनाः ।&lt;br&gt;&#xA;चोलकायन सञ्ज्ञाश्च वार्णवल्कास्तथैव च ॥ १४४ ॥&lt;br&gt;&#xA;पुनर्देवनगौख्याः श्रविष्टायन सञ्ज्ञकाः ।&lt;br&gt;&#xA;ततो वाशवयः पञ्चवाजयस्तदनन्तरम् ॥ १४५ ॥&lt;br&gt;&#xA;आद्यक्षायत इत्युक्ताः पूतिमाषास्तथैव च ।&lt;br&gt;&#xA;कैमीयतय इत्येते पञ्च नीलाः पराशराः ॥ १४६ ॥&lt;br&gt;&#xA;कृष्णाजिना काविशुभास्ततः श्यामायना मताः ।&lt;br&gt;&#xA;ततः पौष्करसादिश्च श्वेतयूपय इत्यपि ॥ १४७ ॥&lt;br&gt;&#xA;श्वेताः पराशराः पञ्च वात्स्यायन एव च ।&lt;br&gt;&#xA;श्यामेया पार्णयश्चैव सहचौलिश्च सौबुधः ॥ १४८ ॥&lt;br&gt;&#xA;श्यामाः पराशराः एते षट्प्रोक्तास्त्रियार्षेयकाः ।&lt;br&gt;&#xA;वसिष्ठ शक्तिसञ्ज्ञश्च पराशर इति त्रयः ॥ १४९ ॥&lt;br&gt;&#xA;सर्वे पराशरास्त्वेते परस्परमयोगिनः ।&lt;br&gt;&#xA;ततोऽगस्त्यानहं वक्ष्येऽगस्तयस्तेषु पूर्वगाः ॥ १५० ॥&lt;br&gt;&#xA;शालाद्याख्यश्च कुल्माषो दण्डिश्चैव कलायनाः ।&lt;br&gt;&#xA;तथौपदहनिश्चैव धावणिर्लावणिस्ततः ॥ १५१ ॥&lt;br&gt;&#xA;लाव्योऽर्बुदोवैरणयो बुधादरय एव च ।&lt;br&gt;&#xA;बोदरिः शैवरतयस्ततः श्यामातयो मताः ॥ १५२ ॥&lt;br&gt;&#xA;ततो मौञ्जिकिय पाण्डूरुहिर्मौसलयस्तथा ।&lt;br&gt;&#xA;गौरीदीपाश्च रोहिष्या इत्येते त्रियार्षेयकाः ॥ १५३ ॥&lt;br&gt;&#xA;दृढच्युरितगस्त्यश्च इध्मवाहस्त्रयस्त्विमे ।&lt;br&gt;&#xA;साम्भवाहन सञ्ज्ञाश्च त्रियार्षेयास्त्वगस्तयः ॥ १५४ ॥&lt;br&gt;&#xA;दृढच्युतिरगस्त्यश्च साम्भवाहस्त्रयस्त्विमे ।&lt;br&gt;&#xA;सोमवाहनसञ्ज्ञाश्च त्रियार्षेयास्त्वगस्तयः ॥ १५५ ॥&lt;br&gt;&#xA;दृढच्युतिरगस्त्यश्च सोमवाहस्त्रयस्त्विमे ।&lt;br&gt;&#xA;यज्ञवाहनसञ्ज्ञाश्च त्रियार्षेयास्त्वगस्त्यः ॥ १५६ ॥&lt;br&gt;&#xA;दृढच्युतिगस्त्यश्च यज्ञवाहस्त्रयस्त्विमे ।&lt;br&gt;&#xA;अगस्तयस्तु चत्वारो नसमन्वियगामिनः ॥ १५७ ॥&lt;br&gt;&#xA;जमदग्नीनथो वक्ष्ये तत्रादौ वत्स ईरितः ।&lt;br&gt;&#xA;मार्कण्डेयाश्च माण्डूका माण्डव्या कांसयस्ततः ॥ १५८ ॥&lt;br&gt;&#xA;आलेखनास्ततो दार्भायणाश्च प्रकीर्तिताः ।&lt;br&gt;&#xA;शार्कराक्षास्ततो देवतायनाः शौनकायनाः ॥ १५९ ॥&lt;br&gt;&#xA;माण्डूकेयाः पार्षिकाः स्युः साङ्कप्रभायनाः स्मृताः ।&lt;br&gt;&#xA;पैङ्गलायन सञ्ज्ञाश्च पैला दाध्रेषयस्ततः ॥ १६० ॥&lt;br&gt;&#xA;ततो बाह्यकयो वैश्वानरयश्च विलोहिताः ।&lt;br&gt;&#xA;बाह्यागोष्टायनाः ष्टैषकयो पाणिनयस्ततः ॥ १६१ ॥&lt;br&gt;&#xA;वाद्भूतकाः काशकृत्स्ना ऋतभागैति शायनौ ।&lt;br&gt;&#xA;वैहीनरयो वाल्मीकिः स्थौलपिण्डय एव च ॥ १६२ ॥&lt;br&gt;&#xA;दधीचयश्च वापाणिस्ततः शैखावताः मताः ।&lt;br&gt;&#xA;वाकायनाः सौकृतयस्ततो बालायना मताः ॥ १६३ ॥&lt;br&gt;&#xA;सौविष्टयो माण्डविश्च ततो हस्ताग्नयो मताः ।&lt;br&gt;&#xA;ततः शौद्धकयो ज्ञेया वैकर्णा द्रोणजिह्वयः ॥ १६४ ॥&lt;br&gt;&#xA;जानायना औरक्षयाः काम्बरोदरयस्ततः ।&lt;br&gt;&#xA;कठोरकृद्विरूपाक्षा देवमत्याश्चभैरविः ॥ १६५ ॥&lt;br&gt;&#xA;वृकाश्वार्कायणौ चापि उच्चैर्मन्यव एव च ।&lt;br&gt;&#xA;मार्कायणः शार्ङ्गरवो वायवापनयस्ततः ॥ १६६ ॥&lt;br&gt;&#xA;काह्वायनाः कारबयस्ततश्चन्द्रमसो मताः ।&lt;br&gt;&#xA;नोपेयाश्चैव गाङ्गेया याज्ञिकाः परिमण्डलिः ॥ १६७ ॥&lt;br&gt;&#xA;बाहुमित्रायणा आपिशलयो रोहितायनाः ।&lt;br&gt;&#xA;ततो वैष्टपुरेयाश्च उष्ट्राक्षास्त्वपरे मताः ॥ १६८ ॥&lt;br&gt;&#xA;ततो राजित वाहाश्च ततः शारद्वतायनाः ।&lt;br&gt;&#xA;नालायनाश्चवासाश्च वाना वात्या इति स्मृताः ॥ १६९ ॥&lt;br&gt;&#xA;वत्सा एते स्मृताः पञ्च आर्षेया जामदग्नयः ।&lt;br&gt;&#xA;भार्गवश्च्यावनश्चौ र्वाप्नुवानौ जमदग्नयः ॥ १७० ॥&lt;br&gt;&#xA;ऋषयः पञ्चते ख्याताः प्रवर्या यागकर्मणि ।&lt;br&gt;&#xA;विदाः शैलास्तथा शैलास्त्ववटास्तु पुलस्तयः ॥ १७१ ॥&lt;br&gt;&#xA;प्राचीनयोगाः विज्ञेया वैनभूतास्ततो मताः ।&lt;br&gt;&#xA;ततस्त्वभयजाताः स्युः काण्डरथय एव च ॥ १७२ ॥&lt;br&gt;&#xA;आर्कायणस्तथा नाष्ट्रायणा कार्कायणास्ततः ।&lt;br&gt;&#xA;क्रौञ्चायनाश्च जामालास्ततः प्रोक्ता भुजायनाः ॥ १७३ ॥&lt;br&gt;&#xA;एते मताः विदा पञ्च आर्षेया जामदग्नयः ।&lt;br&gt;&#xA;भार्गवश्च्यवनौर्वाप्नुवाना विदाश्च पञ्चते ॥ १७४ ॥&lt;br&gt;&#xA;आर्ष्टिषेणा नैरथयो ग्राम्यायणव एव च ।&lt;br&gt;&#xA;कणायनास्ततश्चान्द्रायणाः पौठिकलायनाः ॥ १७५ ॥&lt;br&gt;&#xA;गौराम्भिराम्भी सिद्धाश्च तथा च सुमनायनाः ।&lt;br&gt;&#xA;आर्ष्टिषेणा मताः पञ्च आर्षेया जामदग्नयः ॥ १७६ ॥&lt;br&gt;&#xA;भार्गवश्च्यावनश्चाप्नुवानोरथानूपसञ्ज्ञकाः ।&lt;br&gt;&#xA;आर्ष्टिषेणेन पञ्चेते ऋषयः प्रवरा मताः ॥ १७७ ॥&lt;br&gt;&#xA;वत्सानमार्ष्टिषेणानां विदानां च परस्परम् ।&lt;br&gt;&#xA;अविवाह इति प्रोक्त उच्यन्ते भृगवस्ततः ॥ १७८ ॥&lt;br&gt;&#xA;यस्काश्च मौनो मूकश्च वाधूलो भास्करस्ततः ।&lt;br&gt;&#xA;वर्ष पुष्यश्च वालेया स्ततो राजिततायनाः ॥ १७९ ॥&lt;br&gt;&#xA;दुर्दिनो माध्यमेयाश्च दैवन्तायना अपरे ।&lt;br&gt;&#xA;कौशाम्बेया वाकलयो वासयः प्रकीर्तिताः ॥ १८० ॥&lt;br&gt;&#xA;सात्यकिस्चित्रसेनश्च कौटिल्यास्तत औक्थकाः ।&lt;br&gt;&#xA;भागन्तयस्ततो वार्काश्वकयो भृगुरिन्धयः ॥ १८१ ॥&lt;br&gt;&#xA;ततः स्युर्भोग चितय एते यस्तका इति स्मृताः ।&lt;br&gt;&#xA;त्रियार्षेयाश्च विज्ञेया भार्गवाः प्रकीर्तिताः ॥ १८२ ॥&lt;br&gt;&#xA;भृगुश्चैव तथा यस्को दिवोदास इति त्रयः ।&lt;br&gt;&#xA;मित्रयुवस्ततो रम्यायणा दाक्षायणास्ततः ॥ १८३ ॥&lt;br&gt;&#xA;सापिण्डिनो महावाल्या माल्या यावाल्यसञ्ज्ञकाः ।&lt;br&gt;&#xA;पुराभिनाय एजेयास्ततो राक्षायणा मताः ॥ १८४ ॥&lt;br&gt;&#xA;कैतवायनयो माञ्जायना मादायवः स्मृताः ।&lt;br&gt;&#xA;एते मित्रयुवाः प्रोक्तास्त्रियार्षेयास्तु भार्गवाः ॥ १८५ ॥&lt;br&gt;&#xA;भृगुश्च मित्रयुवश्च दिवोदास इति त्रयः ।&lt;br&gt;&#xA;वैन्याः पार्था इति प्रोक्ता बाष्कला वैन्य सञ्ज्ञकाः ॥ १८६ ॥&lt;br&gt;&#xA;त्रियार्षेया इति ख्याता भार्गवा द्विजसत्तमाः ।&lt;br&gt;&#xA;भृगुश्च वैन्यपार्थौ द्वौ प्रवर्या ऋषयस्त्रयः ॥ १८७ ॥&lt;br&gt;&#xA;शुनकः सौगन्धयो यज्ञपयो गार्त्समदा इति ।&lt;br&gt;&#xA;गाङ्गायन मत्स्यगन्धाश्चैक्षाः स्युः खार्दमायनाः ॥ १८८ ॥&lt;br&gt;&#xA;श्रोत्रियास्तैत्तरीयाश्च इत्येते शुनकाः प्रकीर्तिताः ।&lt;br&gt;&#xA;एकार्षेयाश्च इत्येते शुनकाः प्रकीर्तिताः ॥ १८९ ॥&lt;br&gt;&#xA;एकोऽपि शुनकः प्रोक्तस्त्वथ भार्गव एव सः ।&lt;br&gt;&#xA;यस्कानां मित्रयुवानां वैन्यानां च परस्परम् ॥ १९० ॥&lt;br&gt;&#xA;शुनकानां च सम्बन्धः कर्तव्य इति गम्यते ।&lt;br&gt;&#xA;अथाङ्गिरस उच्यन्ते विष्णु वृद्धस्तु चादिमः ॥ १९१ ॥&lt;br&gt;&#xA;भद्रणा भद्रणाश्चैव शठमार्षण सञ्ज्ञकाः ।&lt;br&gt;&#xA;शाबरायणसञ्ज्ञाश्च सात्यकिः सात्यकायनाः ॥ १९२ ॥&lt;br&gt;&#xA;बादरायणसञ्ज्ञाश्च वात्स प्रायण सञ्ज्ञकाः ।&lt;br&gt;&#xA;आरुण्याश्चैव वैहोढा नैतुद्यास्तुत्य सञ्ज्ञकाः ॥ १९३ ॥&lt;br&gt;&#xA;देवस्थानय इत्येते विष्णु वृद्धाः प्रकीर्तिताः ।&lt;br&gt;&#xA;एते चाङ्गिरसः प्रोक्तास्त्रियार्षेया इति स्मृताः ॥ १९४ ॥&lt;br&gt;&#xA;अङ्गिरा विष्णुवृद्धाश्च विष्णुदासत्रयः सदा ।&lt;br&gt;&#xA;वैरुध्यश्च रुरुध्यश्च त्रासदस्युश्चते त्रयः ॥ १९५ ॥&lt;br&gt;&#xA;कन्वा शैला वल्कलाश्च हलिनो मोजयाः परे ।&lt;br&gt;&#xA;मौञ्जिश्च माञ्जयश्चैव मर्कटायन सञ्ज्ञकाः ॥ १९६ ॥&lt;br&gt;&#xA;मौञ्जिगन्धस्ततः प्रोक्ता वाजयो वाजयास्ततः ।&lt;br&gt;&#xA;मार्गश्रवस इत्येते कन्वा स्युस्त्रियार्षेयकाः ॥ १९७ ॥&lt;br&gt;&#xA;अङ्गिराचाजमीढश्च कण्वश्च ऋषयस्त्रयः ।&lt;br&gt;&#xA;हारिताश्च ततः कौत्साः साङ्ख्या दार्भास्तथैव च ॥ १९८ ॥&lt;br&gt;&#xA;शैवाङ्गो शर्मनायुश्च लाबेदर महोदरौ ।&lt;br&gt;&#xA;नैमिश्रेयो हैमगवस्ततो मिश्रोदरो ततः ॥ १९९ ॥&lt;br&gt;&#xA;कौतपाः कौलयः कारीषयः पौलय एव च ।&lt;br&gt;&#xA;पौण्डलश्चैव माधूपा मान्धाता माण्डकारयः ॥ २०० ॥&lt;br&gt;&#xA;इत्येते हरिताः प्रोक्तास्त्रियार्षेया इति स्मृताः ।&lt;br&gt;&#xA;आङ्गिराश्चाम्बरीषश्च यौवनाश्वश्च ते त्रयः ॥ २०१ ॥&lt;br&gt;&#xA;ततः सङ्कृतयस्तण्डिः शम्भुश्च मलकास्ततः ।&lt;br&gt;&#xA;पौन्यश्च शैभवस्तारकाद्याः परिभावस्तथा ॥ २०२ ॥&lt;br&gt;&#xA;हारिद्रा वैतलेयाश्च ततः श्रोतायन मताः ।&lt;br&gt;&#xA;चारायणाः पूतिभाषास्तत आग्रायणा मताः ॥ २०३ ॥&lt;br&gt;&#xA;चान्द्रायणाश्चापर्षया अवग्रापय इत्यमी ।&lt;br&gt;&#xA;प्रोक्ता सङ्कृतयस्त्वेते त्रियार्षेयाः प्रकीर्तिताः ॥ २०४ ॥&lt;br&gt;&#xA;अङ्गिराः सङ्कृतिश्चाम्बरीषश्च ऋषयस्त्रयः ।&lt;br&gt;&#xA;रथीतरास्ततः काह्वायनाः स्युर्नैतिरक्षयः ॥ २०५ ॥&lt;br&gt;&#xA;शैलालयश्च लैभिश्च ततो लीभायना मताः ।&lt;br&gt;&#xA;मैक्षवाहश्च सौवाहवाहाः स्युर्हस्तिवासयः ॥ २०६ ॥&lt;br&gt;&#xA;ततो हेमशता ह्येते त्रियार्षेया रथीतराः ।&lt;br&gt;&#xA;अङ्गिराश्चाम्बरीषश्च रथीतर इति त्रयः ॥ २०७ ॥&lt;br&gt;&#xA;अङ्गिराश्च विरूपश्च पृषदश्वेति वा भवेत् ।&lt;br&gt;&#xA;मुद्गलाश्च हिरण्याक्षा मिताक्षा ऋषयस्ततः ॥ २०८ ॥&lt;br&gt;&#xA;ऋग्याः ऋग्यायनाः दीर्घजङ्घा जङ्घा समीरिताः ।&lt;br&gt;&#xA;ततस्तोरण बिन्दुश्च मुद्गलाः कीर्तिता अमी ॥ २०९ ॥&lt;br&gt;&#xA;त्रियार्षेयाः समुद्दिष्टाः कवचस्तैकिलादयः ।&lt;br&gt;&#xA;हम्याश्वश्च समुद्दिष्टाः कपयो वैतलास्ततः ॥ २१० ॥&lt;br&gt;&#xA;ऐतिशायन सञ्ज्ञाश्च तरस्विश्च पतञ्जलि ।&lt;br&gt;&#xA;मिण्डिर्वै भोजसिश्चापि किञ्च शार्ङ्गरवस्ततः ॥ २११ ॥&lt;br&gt;&#xA;ततः करशिखण्डश्च ततो मौषीन्तकिर्मतः ।&lt;br&gt;&#xA;तथा सांशय इत्युक्ताः पौष्पयश्च ततो मताः ॥ २१२ ॥&lt;br&gt;&#xA;त्रियार्षेया इमे ज्ञेया कपयः प्रकीर्तिताः ।&lt;br&gt;&#xA;अङ्गिराश्च कपित्थाश्च अम्बरीष इति त्रयम् ॥ २१३ ॥&lt;br&gt;&#xA;विष्णु वृद्धादयः सर्वेऽयोगिनः स्युः परस्परम् ।&lt;br&gt;&#xA;राज्ञां विशां च वक्ष्येहं मनुश्चैल पुरुरवाः ॥ २१४ ॥&lt;br&gt;&#xA;क्षत्रियाणां ततः प्रोक्तास्ततो लोहन्दने किलः ।&lt;br&gt;&#xA;वात्सप्रमोदको वैश्ये नारासात्यादयोऽपि च ॥ २१५ ॥&lt;br&gt;&#xA;आत्रेयश्चैव वाध्रेयो वाधूलश्चापि सङ्कृतिः ।&lt;br&gt;&#xA;वसिष्टः शुनकश्चैव कण्वो यस्क इमेऽष्टच ॥ २१६ ॥&lt;br&gt;&#xA;नारासात्याः समाख्याता मनुर्वा प्रवरस्त्विह ।&lt;br&gt;&#xA;अथक्षत्रिय वैश्याना माचार्य प्रवरोऽपि वा ॥ २१७ ॥&lt;br&gt;&#xA;समानगोत्रप्रवराञ्ज्ञात्वा सम्बन्धमाचरेत् ।&lt;br&gt;&#xA;समानगोत्र प्रवरां कन्यां न वृणुयात्सदा ॥ २१८ ॥&lt;br&gt;&#xA;ऊढा चेद्भगिनी यद्वन्मातृवृत्परिरक्षयेत् ।&lt;br&gt;&#xA;तस्याश्च रक्षणङ्कार्यमाहाराच्छादनादिभिः ॥ २१९ ॥&lt;br&gt;&#xA;विवाह दोषशुद्ध्यर्थं व्रतं चान्द्रायणं चरेत् ।&lt;br&gt;&#xA;तयासह प्रमादेन संयोगाद्यं कृतं यदि ॥ २२० ॥&lt;br&gt;&#xA;प्रायश्चित्ती सदा स स्यात्तद्विधानमिहोच्यते ।&lt;br&gt;&#xA;सकृदागमने कुर्यात् तेन चान्द्रायणेन च ॥ २२१ ॥&lt;br&gt;&#xA;सहस्राघोरहोमं तु द्विवारे द्वि सहस्रकम् ।&lt;br&gt;&#xA;एवं योगाविवृद्ध्या तु होमवृद्धिरिहोच्यते ॥ २२२ ॥&lt;br&gt;&#xA;मासोर्ध्वमाचरेत् कृच्छ्रहोमं चान्द्रायणान्वितम् ।&lt;br&gt;&#xA;षण्मासादब्दपर्यन्तं पूर्वोक्तैस्सर्वमाचरेत् ॥ २२३ ॥&lt;br&gt;&#xA;तदूर्ध्वमतिकृच्छ्रान्तैर्यावत्संवत्सरत्रयम् ।&lt;br&gt;&#xA;निर्वाणाख्या तदूर्ध्वंस्यात् दीक्षासंसारमोचनी ॥ २२४ ॥&lt;br&gt;&#xA;तदुद्भूताश्चये पुत्रास्ते सर्वेन द्विजा मताः ।&lt;br&gt;&#xA;तत्पुत्रपौत्रसंयोगे प्रायश्चित्तं तदेव हि ॥ २२५ ॥&lt;br&gt;&#xA;उपवासस्तदा स्नानं पञ्चगव्याशनं जपः ।&lt;br&gt;&#xA;होमश्चैवमलंहन्ति सर्वसङ्करजं नृणाम् ॥ २२६ ॥&lt;br&gt;&#xA;साये चाद्यन्तयोरहोर्मध्यमेऽह्नि च रात्रिके ।&lt;br&gt;&#xA;चतुर्भुक्ति विहीनोय उपवास इति स्मृतः ॥ २२७ ॥&lt;br&gt;&#xA;त्रिकालहीनो वा स स्याद्रात्र्यहोरात्रिषु क्रमात् ।&lt;br&gt;&#xA;द्विकालहीनोवा क्षीणस्त्वानां दुर्बलात्मनाम् ॥ २२८ ॥&lt;/p&gt;</description>
    </item>
    <item>
      <title>२६ शताभिषेकविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/26_shatAbhiShekavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/26_shatAbhiShekavidhiH/</guid>
      <description>&lt;p&gt;शताभिषेकं वक्ष्येहं सङ्क्षेपात् द्विजसत्तमाः ।&lt;br&gt;&#xA;अकालमृत्यु मथनम् आयुरारोग्यवर्धनम् ॥ १ ॥&lt;br&gt;&#xA;वृद्धिदं धनधान्यानां पुत्रपौत्र विवर्धनम् ।&lt;br&gt;&#xA;दीक्षितानां पुरा चन्द्रसहस्रस्य अवलोकिनाम् ॥ २ ॥&lt;br&gt;&#xA;उत्तरायण कालेतु शुक्लपक्षे विशेषतः ।&lt;br&gt;&#xA;सुलग्ने च सुवारे च सुतिथौ शोभने दिने ॥ ३ ॥&lt;br&gt;&#xA;स्नापयेत् देशिकः शान्तः सर्वलक्षण संयुतः ।&lt;br&gt;&#xA;मङ्गलाङ्कुर संयुक्ते मण्डपे समलङ्कृते ॥ ४ ॥&lt;br&gt;&#xA;कूटेवाथ प्रपायां वा शुद्धदेशे मनोरमे ।&lt;br&gt;&#xA;पञ्चादि पञ्चपञ्चाशत्करसीमासमन्विते ॥ ५ ॥&lt;br&gt;&#xA;मुखायामयुते वापि चतुर्द्वार समन्विते ।&lt;br&gt;&#xA;एकादि पञ्चपञ्चान्तभक्तिभिः परिमण्डिते ॥ ६ ॥&lt;br&gt;&#xA;ब्राह्मणं क्षत्रियं वाथ वैश्यं शूद्रमथापि वा ।&lt;br&gt;&#xA;अनुलोमसमुद्भूतं विशेषाद्भूपतिं द्विजाः ॥ ७ ॥&lt;br&gt;&#xA;राजस्त्रियं वा सामन्तममात्यं वा पुरोहितम् ।&lt;br&gt;&#xA;तत्तज्जातिसमुद्भूतस्त्रियं वा शिवविप्रकाः ॥ ८ ॥&lt;br&gt;&#xA;पञ्चाङ्गभूषणोपेतस्त्वभिषेकं समाचरेत् ।&lt;br&gt;&#xA;अभिषेकदिनात्पूर्वं रात्रौ कौतुकबन्धनम् ॥ ९ ॥&lt;br&gt;&#xA;कारयेद्यजमानस्य दक्षहस्ते गरूत्तमाः ।&lt;br&gt;&#xA;तत्पत्न्याश्च प्रधानाय वामहस्ते तु बन्धयेत् ॥ १० ॥&lt;br&gt;&#xA;प्रधानपत्न्यो बह्वयश्चेत् सर्वासामेव कल्पयेत् ।&lt;br&gt;&#xA;तद्रात्रौ तु पयः पीत्वा शय्यायां कम्बलादिभिः ॥ ११ ॥&lt;br&gt;&#xA;कल्पितायामथैकेन स्वपेद्दक्षिणमस्तकः ।&lt;br&gt;&#xA;मण्डपं कारयित्वाथ पूर्वोक्तविधिना यतम् ॥ १२ ॥&lt;br&gt;&#xA;विसृज्य शिल्पिनम्पश्चात् पुण्याहं वाचयेद्गुरुः ।&lt;br&gt;&#xA;पूर्वाग्रमुत्तराग्रं च मनुसूत्रं प्रकल्पयेत् ॥ १३ ॥&lt;br&gt;&#xA;शतं षष्ट्युत्तरं नन्दपदयुक्तं भवेत् स्फुटम् ।&lt;br&gt;&#xA;तेषां मध्ये हृहीत्वा तु पादानां पञ्चविंशतिम् ॥ १४ ॥&lt;br&gt;&#xA;परितस्सन्त्यजेदेकपदं द्वाराष्टकान्वितम् ।&lt;br&gt;&#xA;चतुर्दिक्षु चतुर्द्वारं पदद्वयविलोपनात् ॥ १५ ॥&lt;br&gt;&#xA;अष्टोत्तरशतानि स्युः पदान्यत्र विचक्षणाः ।&lt;br&gt;&#xA;तन्मध्ये स्थण्डिलं कार्यं शालिभिर्द्रोणसम्मितैः ॥ १६ ॥&lt;br&gt;&#xA;वर्धन्याश्च तदर्धं स्यात् कलशेष्वाढकं भवेत् ।&lt;br&gt;&#xA;अधमं त्वेकमाख्यातं द्विगुणं मध्यमं भवेत् ॥ १७ ॥&lt;br&gt;&#xA;त्रिगुणं चोत्तमं विद्याच्छ्रेष्ठक्रम उदाहृतः ।&lt;br&gt;&#xA;आढकं वा तदर्धं वा तदर्धं वा दरिद्रके ॥ १८ ॥&lt;br&gt;&#xA;अयं क्षुद्रक्रमः प्रोक्तो व्रीहिमाने द्विजोत्तमाः ।&lt;br&gt;&#xA;शाल्यभावे च व्रीहिः स्याद् व्रीह्यर्धं तण्डुलं क्षिपेत् ॥ १९ ॥&lt;br&gt;&#xA;तदर्धं तु तिलं प्रोक्तं चतुर्थांशं तु वा क्षिपेत् ।&lt;br&gt;&#xA;अष्टांशं क्षीणवित्तस्युःक्षिपेत् स्थण्डिलशुद्धये ॥ २० ॥&lt;br&gt;&#xA;मध्यमे शिवकुम्भं तु द्वात्रिंशत्प्रस्थपूरितम् ।&lt;br&gt;&#xA;वर्धनी च तदर्धेन पूरिता शिवपूरिताः ॥ २१ ॥&lt;br&gt;&#xA;बाह्यस्थकलशा ज्ञेयास्त्वाढकेनाथ पूरिताः ।&lt;br&gt;&#xA;त्रिसूत्र्या वेष्टनं कुम्भे द्विसूत्र्या करके भवेत् ॥ २२ ॥&lt;br&gt;&#xA;अन्येषामपि सर्वेषामपि सर्वेषामेकसूत्रेण वेष्टनम् ।&lt;br&gt;&#xA;पृथग्वस्त्रसमोपेतं पृथक्स्वर्ण समायुतम् ॥ २३ ॥&lt;br&gt;&#xA;चन्दनागरुकर्पूरकुष्ठोशीरजकल्कयुक् ।&lt;br&gt;&#xA;नादेयाम्भः प्रशस्तं स्याच्छिवकुम्भादिपूरेणे ॥ २४ ॥&lt;br&gt;&#xA;नानागन्धसमायुक्तं नानाबीजसमन्वितम् ।&lt;br&gt;&#xA;नानाधातुसमायुक्तं नानालोहसमन्वितम् ॥ २५ ॥&lt;br&gt;&#xA;नानादिगौषधोपेतं नानाफलसमन्वितम् ।&lt;br&gt;&#xA;नानापुष्पसमायुक्तं नानागव्यसमायुतम् ॥ २६ ॥&lt;br&gt;&#xA;संस्थाप्य कलशं सर्वं पूजयेत्पत्रपुष्पकैः ।&lt;br&gt;&#xA;अष्टोत्तरशतानां तु रुद्राणां नाम कीर्तयेत् ॥ २७ ॥&lt;br&gt;&#xA;पृथग्द्रव्यनिवेद्येन मानयेद्देशिकोत्तमः ।&lt;br&gt;&#xA;वस्त्रयुग्मेन संवेष्ट्य शिवकुम्भं च वर्धनीम् ॥ २८ ॥&lt;br&gt;&#xA;नवपञ्चादिकं रत्नं शिवेशक्तौ च विन्यसेत् ।&lt;br&gt;&#xA;प्रथमावरणे विद्वानष्टलोहादि विन्यसेत् ॥ २९ ॥&lt;br&gt;&#xA;हिरण्यं रजतं ताम्रमारकूटं च सीसकम् ।&lt;br&gt;&#xA;आयसं त्रपु कांस्यं चाप्यष्ट विद्येश्वरान्न्यसेत् ॥ ३० ॥&lt;br&gt;&#xA;द्वितीयावरणे चैवं धातूनेतांश्च विन्यसेत् ।&lt;br&gt;&#xA;अगरुं गन्धकं तालं मक्षिकं च मनश्शिलम् ॥ ३१ ॥&lt;br&gt;&#xA;रसमभ्रद्वयं श्चैव गैरिकाञ्जनमेव च ।&lt;br&gt;&#xA;जातिलिङ्गं च सिन्दूरं तुत्थं च विमलद्वयम् ॥ ३२ ॥&lt;br&gt;&#xA;कान्तं च षोडशैतानि द्वितीयावरणे न्यसेत् ।&lt;br&gt;&#xA;ऐन्द्रद्वादशकोष्ठेषु विन्यसेद्द्वारपार्श्वयोः ॥ ३३ ॥&lt;br&gt;&#xA;पालाशाः खादिराश्चाम्रप्लक्षन्यग्रोधसम्भवाः ।&lt;br&gt;&#xA;बैल्वाश्चैव शमीजाताः शिरीषाश्वत्थसम्भवाः ॥ ३४ ॥&lt;br&gt;&#xA;औदुम्बरी च नारङ्गम्मातुलुङ्गसमुद्भवाः ।&lt;br&gt;&#xA;वृक्षाणां च त्वचस्त्वेतास्त्वन्तर्वामादितो मताः ॥ ३५ ॥&lt;br&gt;&#xA;आग्नेयां नवके सम्यक् विन्यसेन्मृत्तिकाः पराः ।&lt;br&gt;&#xA;नदीतटे तथा गोष्ठे वल्मीके गजदन्तके ॥ ३६ ॥&lt;br&gt;&#xA;सागरे च ह्रदे क्षेत्रे पर्वतेऽश्वत्थमूलके ।&lt;br&gt;&#xA;उत्पलस्य द्वयं श्चैव पङ्कजस्य द्वयं तथा ॥ ३७ ॥&lt;br&gt;&#xA;वकुलं करवीरं च पाटलं कुरवं तथा ।&lt;br&gt;&#xA;मालतीं मुनिपुष्पं च नन्दिकावर्तमेव च ॥ ३८ ॥&lt;br&gt;&#xA;चम्पकं द्वादशैतानि विन्यसेद्दक्षिणे गुरुः ।&lt;br&gt;&#xA;चन्दनोशीरकुष्ठं च कुङ्कुमं च नरं तथा ॥ ३९ ॥&lt;br&gt;&#xA;तक्कोलमगरुं चैव पत्रं चैव लवङ्गम् ।&lt;br&gt;&#xA;नैऋते नवके ज्ञेयं वारुण्यामथ कथ्यते ॥ ४० ॥&lt;br&gt;&#xA;वैष्णवं माषनीवार गोधूमं यवमेव च ।&lt;br&gt;&#xA;अपामार्गं तिलं मुद्ग प्रियङ्गुं सर्षपं तथा ॥ ४१ ॥&lt;br&gt;&#xA;श्यामाकमाढकं चैव विन्यसेदानुपूर्वशः ।&lt;br&gt;&#xA;लक्ष्मीश्च शङ्खपुष्पी च विष्णुक्रान्तिश्च हंसिनी ॥ ४२ ॥&lt;br&gt;&#xA;तुलसी सहदेवी च इन्द्रवल्ली च पद्मिनी ।&lt;br&gt;&#xA;सूर्यावर्तं च कथ्यन्ते वायव्यां नवके मताः ॥ ४३ ॥&lt;br&gt;&#xA;पञ्चगव्यं तथा क्षीरं दधि गोमूत्रमेव च ।&lt;br&gt;&#xA;गोमयं नालिकेरं त मातुलुङ्गफलं तथा ॥ ४४ ॥&lt;br&gt;&#xA;नारङ्गं बिल्वकं चैव पनसं चाम्रमेव च ।&lt;br&gt;&#xA;दाडिमीसम्भवं चैव न्यस्तव्याः क्रमशस्ततः ॥ ४५ ॥&lt;br&gt;&#xA;गन्धोदकमथैशान्यां कलशेषु नवस्वपि ।&lt;br&gt;&#xA;एवं द्रव्याणि विन्यस्य शिवादीनर्चयेत् क्रमात् ॥ ४६ ॥&lt;br&gt;&#xA;आचार्यो मूर्तिपैस्सार्धं स्नानं कृत्वा विभूषितः ।&lt;br&gt;&#xA;वसानो नूतनं वासस्सोष्णीषस्सोत्तरीयकः ॥ ४७ ॥&lt;br&gt;&#xA;पञ्चाङ्गभूषणोपेतस्साङ्गुलीयकम् एव च ।&lt;br&gt;&#xA;मण्टपे द्वारपूजादि सर्वं कर्म समाचरेत् ॥ ४८ ॥&lt;br&gt;&#xA;पूजयेन्मध्यमे कुम्भे शिवं सर्वाङ्ग संयुतम् ।&lt;br&gt;&#xA;मनोन्मनीं च वर्धन्यामेकपत्नी भवेद्यदि ॥ ४९ ॥&lt;br&gt;&#xA;बह्व्यश्चेद् बह्व्य स्युस्तासु तामेव पूजयेत् ।&lt;br&gt;&#xA;दीक्षितश्चेन्न चेद्दीक्षा तस्मिन्कालेऽथ दीक्षयेत् ॥ ५० ॥&lt;br&gt;&#xA;मण्डले पूर्वदिक्स्थाने कल्पयेच्चैशदेशके ।&lt;br&gt;&#xA;उत्तरे दक्षिणे वाथ वह्निकुण्डेन संयुते ॥ ५१ ॥&lt;br&gt;&#xA;अथवैतत् परित्याज्यं शम्भुकुम्भस्थिते भवेत् ।&lt;br&gt;&#xA;पुष्पपातादिकं कृत्वा होमं कुर्याद्विशेषतः ॥ ५२ ॥&lt;br&gt;&#xA;गन्धैः पुष्पैश्च दीपैश्च धूपैरन्यैर्विशेषतः ।&lt;br&gt;&#xA;नवाग्निं वाथ पञ्चाग्निमेकाग्निं वाथ कल्पयेत् ॥ ५३ ॥&lt;br&gt;&#xA;समिदाज्यचरू।ल्लाजतिलवैणव माषकान् ।&lt;br&gt;&#xA;जुहुयात् क्रमशो विद्वान् होमयोग्यांश्च सम्भवान् ॥ ५४ ॥&lt;br&gt;&#xA;उदुम्बरवटाश्वत्थप्लक्षा इन्द्रादिदिषु च ।&lt;br&gt;&#xA;शमीखदिरमायूरश्रीवृक्षाः स्युर्विदिक्षु च ॥ ५५ ॥&lt;br&gt;&#xA;पलाशस्तु प्रधाने स्याच्छिव ब्रह्माङ्ककैः क्रमात् ।&lt;br&gt;&#xA;सर्वद्रव्याणि जुहुयात् देव्याश्चापि प्रधानके ॥ ५६ ॥&lt;br&gt;&#xA;शतमर्धं तदर्धं वा जुहुयान्मूलमन्त्रतः ।&lt;br&gt;&#xA;ब्रह्माङ्गानां दशांशं तु जुहुयात्तु पृथक् पृथक् ॥ ५७ ॥&lt;br&gt;&#xA;होमं कृत्वा क्रमेणैव रात्रिशेषं व्यपोह्य च ।&lt;br&gt;&#xA;गुरूत्तमः प्रधानाग्नौ तेषां दीक्षां समाचरेत् ॥ ५८ ॥&lt;br&gt;&#xA;अदीक्षिताश्चेत् कर्तारश्शिवकुम्भे शिवं यजेत् ।&lt;br&gt;&#xA;किन्तु पञ्चाक्षरेणैव शिवायै नम इत्यपि ॥ ५९ ॥&lt;br&gt;&#xA;वर्धन्यां च यजेद् गौरीमशेषकलशेषु च ।&lt;br&gt;&#xA;पञ्चाक्षरेण मन्त्रेण रुद्रमेव समर्चयेत् ॥ ६० ॥&lt;br&gt;&#xA;दीक्षार्थं तु शतं ह्येतन्मण्डलं दर्शनार्थकम् ।&lt;br&gt;&#xA;कल्पयेत् सर्वतोभद्रं सर्वपापविमुक्तये ॥ ६१ ॥&lt;br&gt;&#xA;सर्वाभीष्टप्रसिद्ध्यर्थं दिव्यादिव्यरजोमयम् ।&lt;br&gt;&#xA;प्रातस्स्नानाविलिप्ताङ्गं भूषितं भूषणार्हकैः ॥ ६२ ॥&lt;br&gt;&#xA;सर्वालङ्कारसंयुक्तमानयेन्मण्टपान्तिकम् ।&lt;br&gt;&#xA;पादप्रक्षालनोपेतमाचान्तं शान्तमानसम् ॥ ६३ ॥&lt;br&gt;&#xA;आनयेद्दक्षिणद्वारं सम्प्रोक्ष्य प्रणेवेन तु ।&lt;br&gt;&#xA;पुष्पाञ्जलिं च तेनैव प्रदक्षिणनमस्कृती ॥ ६४ ॥&lt;br&gt;&#xA;कारयित्वाथ कुम्भस्थे शिवे मण्डलसंस्थिते ।&lt;br&gt;&#xA;कुण्डस्थेऽपि ततः स्नानवेद्यां संस्थाप्य देशिकः ॥ ६५ ॥&lt;br&gt;&#xA;भद्रपीठे पयोवक्षजाते वाम्रसमुद्भवे ।&lt;br&gt;&#xA;पानसे बिल्वजे वाथ जम्बुजे ब्रह्मवृक्षजे ॥ ६६ ॥&lt;br&gt;&#xA;सहस्रधारयोपेतं राज्ञां चेदभिषेचनम् ।&lt;br&gt;&#xA;अन्येषामपि सर्वेषां शतधारावटेन वा ॥ ६७ ॥&lt;br&gt;&#xA;हैमेन राजनेतापि तथोरन्यतरेण वा ।&lt;br&gt;&#xA;सर्वालङ्कारसंयुक्तमन्ते चामलकादिभिः ॥ ६८ ॥&lt;br&gt;&#xA;स्नात्वैवान्यैरपि द्रव्यैः प्रभृजेच्छुद्धवाससा ।&lt;br&gt;&#xA;गात्रस्थं तोयमत्रैव वस्त्राद्यं परिवर्त्य च ॥ ६९ ॥&lt;br&gt;&#xA;विलिप्य चन्दनाद्यैश्च गन्धपुष्पैरलङ्कतम् ।&lt;br&gt;&#xA;तदन्यत्र शुभे देशे विलिप्तेऽलङ्कते गुरुः ॥ ७० ॥&lt;br&gt;&#xA;स्थण्डिलं कारयित्वा तु तस्मिन् भद्रासनं क्षिपेत् ।&lt;br&gt;&#xA;सवैयाघ्रं सवस्रं चसहेमाम्बुजमस्य तु ॥ ७१ ॥&lt;br&gt;&#xA;स्थापयित्वाभिषिक्तं तु मध्यमे भार्यया युतम् ।&lt;br&gt;&#xA;आचान्तं मन्त्रदेहान्तं गन्धाद्यैर्बाहुमालया ॥ ७२ ॥&lt;br&gt;&#xA;गन्धपुष्पैरलङ्कत्य सर्वालङ्कारसंयुतम् ।&lt;br&gt;&#xA;पटेन महाताच्छाद्य तदग्रेऽथ विलिप्तके ॥ ७३ ॥&lt;br&gt;&#xA;स्थाने सर्वाणि धान्यानि मधुपात्रं सहैमकम् ।&lt;br&gt;&#xA;स्थापयित्वा सवत्साङ्गां दर्शयेच्च पयस्विनीम् ॥ ७४ ॥&lt;br&gt;&#xA;बन्धुभिः पूजितं हृष्टं वस्त्रहेमाङ्गुलीयकैः ।&lt;br&gt;&#xA;सुवर्णपुष्पैरन्यैश्च गेयवाद्य समन्वितम् ॥ ७५ ॥&lt;br&gt;&#xA;आरोप्य शिबिकादौ तु कृत्वा ग्रामप्रदक्षिणम् ।&lt;br&gt;&#xA;गृहद्वारे पुरस्ताच्च विलिप्ते मङ्गलाङ्कुरे ॥ ७६ ॥&lt;br&gt;&#xA;पूणकुम्भयुते दीपसंयुते फलकोपरि ।&lt;br&gt;&#xA;स्थापयित्वा तु तत्पादौ क्षीरैः प्रक्षालनं जलैः ॥ ७७ ॥&lt;br&gt;&#xA;कारयित्वा ततः स्त्रीभिः रजनीजलधारया ।&lt;br&gt;&#xA;दीपेन सहिताभिश्च कारयेत्त्रि प्रदक्षिणम् ॥ ७८ ॥&lt;br&gt;&#xA;ततः पादुकमास्थाय प्रविशेत्स्वगृहं प्रति ।&lt;br&gt;&#xA;श्रेष्ठमार्गोऽयमेकोनपञ्चाशत् कलशैस्तु वा ॥ ७९ ॥&lt;br&gt;&#xA;पञ्चविंशतिकलशैर्नवभिः पञ्चभिस्तु वा ।&lt;br&gt;&#xA;एकेनवाभिषेकं तु कारयेदभिषेचनम् ॥ ८० ॥&lt;br&gt;&#xA;दक्षिणां च गुरोर्दद्दादुत्तमादिषु सम्भवाम् ।&lt;br&gt;&#xA;दासीदासं भुवं गां च गृहोपकरणानि च ॥ ८१ ॥&lt;br&gt;&#xA;मूर्तिपानां तदन्ते च तदन्ते जापिनामपि ।&lt;br&gt;&#xA;स्तोतृणामपि भक्तानां दक्षिणा पूर्ववद्भवेत् ॥ ८२ ॥&lt;br&gt;&#xA;पूजयेत् कल्पयेद्वित्तरूपानुसरणाय च ।&lt;br&gt;&#xA;एवं यः कारयेन्मर्त्यस्तस्य धर्मे मतिर्भवेत् ॥ ८३ ॥&lt;br&gt;&#xA;इहैव धनवानाढ्यः पुत्रवान् विजयी भवेत् ।&lt;br&gt;&#xA;आयुरारोग्यमिष्टाः स्त्रीर्भुक्त्वाप्नोति परां गतिम् ॥ ८४ ॥&lt;br&gt;&#xA;यत्रैव क्रियते राज्ये त्वभिषेकविधिक्रमः ।&lt;br&gt;&#xA;नाकालमृत्युस्तत्रास्ति नालक्ष्मीः पापकृत्स्वपि ॥ ८५ ॥&lt;br&gt;&#xA;नोपसर्गभयं तत्र न परागमविप्लवः ।&lt;br&gt;&#xA;स्वकालवर्षी पर्जन्यः सुभिक्षं विजयी नृपः ॥&lt;br&gt;&#xA;शान्तानि सर्वभूतानि पयस्विन्यः पयोभृतः ॥ ८६ ॥&lt;/p&gt;</description>
    </item>
    <item>
      <title>२७ अन्त्येष्टिविधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/27_antyeShTividhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/27_antyeShTividhiH/</guid>
      <description>&lt;p&gt;अन्त्येष्टिं सम्प्रवक्ष्यामि दीक्षितानां द्विजोत्तमाः ।&lt;br&gt;&#xA;ब्राह्मणः क्षत्रियोवाथ वैश्यशूद्रोनुलोमजाः ॥ १ ॥&lt;br&gt;&#xA;आचार्यसाधका वास्युः पुत्रका समयस्थिताः ।&lt;br&gt;&#xA;गतासर्वो यदा तेषां कार्याऽन्त्येष्टिस्तु दीक्षितैः ॥ २ ॥&lt;br&gt;&#xA;आचार्यादि त्रयाणां स्यात् अध्वशुद्धि समन्विता ।&lt;br&gt;&#xA;अन्त्येष्टिः इतरणां स्यात् अध्वशुद्धि विवर्जिता ॥ ३ ॥&lt;br&gt;&#xA;आचार्याद्याः त्रयश्चैते यद्याचार विवर्जिताः ।&lt;br&gt;&#xA;प्रायश्चित्तमकुर्वाणा मृताश्चान्त्येष्टिकर्मणि ॥ ४ ॥&lt;br&gt;&#xA;तत्वशुद्ध्या च नित्यादि कर्म सम्यगनुष्टितम् ।&lt;br&gt;&#xA;परिहृत्य निषिद्धे च यैस्तेषाम् अप्रमादिनाम् ॥ ५ ॥&lt;br&gt;&#xA;तत्वशुद्धिं विहायैव केवलान्त्येष्टिरुच्यते ।&lt;br&gt;&#xA;सद्योत्क्रान्तिः कृतायैर्वा ब्रह्मरन्ध्राधि भेदतः ॥ ६ ॥&lt;br&gt;&#xA;यागविद्भिर्नतेषां च कथ्यते तत्वशोधनम् ।&lt;br&gt;&#xA;यस्य प्राण वियोगाख्यकालो जन्तोस्समागतः ॥ ७ ॥&lt;br&gt;&#xA;विधायस्नानमाग्नेयं मन्त्र सन्नद्ध विग्रहम् ।&lt;br&gt;&#xA;मुमुक्षोश्च तथाग्नेयं मन्त्र कायं विधाय च ॥ ८ ॥&lt;br&gt;&#xA;अष्टपुष्पिकया देवं पूजयित्वा मुमुक्षवे ।&lt;br&gt;&#xA;स्वकरेण परेषां वा कराभ्यां चन्दनादिभिः ॥ ९ ॥&lt;br&gt;&#xA;संस्थाप्य तस्य हृदये लिङ्गरूपं महेश्वरम् ।&lt;br&gt;&#xA;स्पर्शयित्वाञ्जलिम् तस्य मस्तके सन्निधाप्य च ॥ १० ॥&lt;br&gt;&#xA;तदर्थमेतद्वाक्यं च पठद्देवेशसन्निधौ ।&lt;br&gt;&#xA;दीक्षितोऽयं त्वयादेव शिवाज्ञापरिपालकः ॥ ११ ॥&lt;br&gt;&#xA;नेयः शिवत्वमचिरात् सपिण्डीकरणोत्तरम् ।&lt;br&gt;&#xA;एवं विज्ञाप्य देवेशं स्वस्थाने विनिवेशयेत् ॥ १२ ॥&lt;br&gt;&#xA;एकधा बहुधा वापि क्रियामेनां समाचरेत् ।&lt;br&gt;&#xA;पठेदुत्क्रान्तिसमये कर्णोपान्तेऽनुसंहिताम् ॥ १३ ॥&lt;br&gt;&#xA;विशेषाच्छिवमन्त्रं च मन्त्रं पञ्चाक्षरं तु वा ।&lt;br&gt;&#xA;एतत् सर्वं विधेयं तु देशिकेनतरेण वा ॥ १४ ॥&lt;br&gt;&#xA;तद् गोत्रजेन वा अन्येन वक्ष्यमाणं च कर्म यत् ।&lt;br&gt;&#xA;गत प्राणे नरे तस्य स्नानार्थं तीर्थ सम्भवम् ॥ १५ ॥&lt;br&gt;&#xA;जलं शतघटाद्यैस्तु सुस्नातैः परिगृह्यवा ।&lt;br&gt;&#xA;तैः स्नापयेत् गृहस्थश्चे ल्लौकिक स्नानसंयुतम् ॥ १६ ॥&lt;br&gt;&#xA;विधायैवं घटान्वापि कलशान् स्नपनोक्तितः ।&lt;br&gt;&#xA;संस्नाप्य वर्धनी हीनं केवलोदक संयुतम् ॥ १७ ॥&lt;br&gt;&#xA;स्थण्डिलाढ्यं सवस्त्रं च सहिरण्यं सकूर्चकम् ।&lt;br&gt;&#xA;पिधानाक्षत संयुक्तं विद्याङ्गहृदयार्चितम् ॥ १८ ॥&lt;br&gt;&#xA;स्नापयेद्वा गृहेत्वेतत् श्मशानेवा समाचरेत् ।&lt;br&gt;&#xA;अथवा स्नपनोपेतं संस्नाप्य आग्नेयमादरात् ॥ १९ ॥&lt;br&gt;&#xA;कृत्वा संहारमार्गेण कौपीनं वसनं तथा ।&lt;br&gt;&#xA;परिवर्त्याक्षमालाद्यै र्भूषणैर्भूषणार्हकैः ॥ २० ॥&lt;br&gt;&#xA;दीक्षितानामथान्येषां शिवशासनधारिणाम् ।&lt;br&gt;&#xA;अन्येषां च यथायोग्यं रात्रिचूर्णं च तैलयुक् ॥ २१ ॥&lt;br&gt;&#xA;ताम्बूलसहितं सर्वं जनेभ्यो दापयेत्तदा ।&lt;br&gt;&#xA;आसन्दिकां नयेद्यज्ञवृक्षैरन्यैरनिन्दितैः ॥ २२ ॥&lt;br&gt;&#xA;पुरुषायतमानां च षडङ्गुलविवर्धनात् ।&lt;br&gt;&#xA;त्रिहस्तान्तसमायामां त्रिचतुष्पञ्चमांशतः ॥ २३ ॥&lt;br&gt;&#xA;सुविस्तारसमायुक्तामोजः परव्यान्तविष्ठरान्द ।&lt;br&gt;&#xA;आसन्दिकां समारोप्य कूटान्तोर्धकृतक्रियाम् ॥ २४ ॥&lt;br&gt;&#xA;रक्तमालाम्बरकॢप्तवितानालम्बनान्विताम् ।&lt;br&gt;&#xA;इतरं चेदयोत्क्रान्त्या संस्थितं शिवयोगिनम् ॥ २५ ॥&lt;br&gt;&#xA;निस्सारयेदलं कृत्य शुभैस्तं सर्व भूषणैः ।&lt;br&gt;&#xA;शिबिकां वेदृशीं शुद्धामानीयारोपयेच्छिवम् ॥ २६ ॥&lt;br&gt;&#xA;स्वनता मुखरेणोच्चैरातोद्येनाग्रगामिना ।&lt;br&gt;&#xA;सङ्घेन समयस्थानां पृष्ठतश्चाभिनन्दितम् ॥ २७ ॥&lt;br&gt;&#xA;शङ्खध्वनिसमायुक्तं गानध्वनिसमन्वितम् ।&lt;br&gt;&#xA;तज्ज्ञातयोऽनुगच्छेयुरमुद्घाटितमस्तकाः ॥ २८ ॥&lt;br&gt;&#xA;निगृह्याक्षिजलं चाक्ष्णोस्संसारासारभाविताः ।&lt;br&gt;&#xA;दक्षिणस्यशिरोयुक्तं बद्धाङ्गुष्ठद्वयान्वितम् ॥ २९ ॥&lt;br&gt;&#xA;दर्भरज्ज्वा तमावेष्टस्य तदैशानीं दिशं नयेत् ।&lt;br&gt;&#xA;दीक्षितैस्तुल्यज्ञातीयैरपसव्योपवीतकैः ॥ ३० ॥&lt;br&gt;&#xA;जपद्भिरस्त्रमन्यैर्वा वाहयित्वोदकान्वितम् ।&lt;br&gt;&#xA;वह्निं च तत्पुरोऽन्येन सधूमं त्रिकटिस्थितम् ॥ ३१ ॥&lt;br&gt;&#xA;वाहयेदर्थविश्रामदक्षिणावन्तके मनाक् ।&lt;br&gt;&#xA;सुविशुद्धे भुवः पृष्ठे मृतं दक्षिणमस्तकम् ॥ ३२ ॥&lt;br&gt;&#xA;व्रतस्थमव्रतस्थं वा ब्राह्मणं शिवदीक्षितम् ।&lt;br&gt;&#xA;विपन्नं यो वहेत्तस्य नाकालमरणं भवेत् ॥ ३३ ॥&lt;br&gt;&#xA;गत्वा च तमनुस्नात्वा दत्त्वा निर्वापवारि च ।&lt;br&gt;&#xA;ईप्सितं सुखमाप्नोति परत्रेह च भावितः ॥ ३४ ॥&lt;br&gt;&#xA;नोत्तमेनानुगन्तव्यो हीनवर्णो व्रतोज्झितः ।&lt;br&gt;&#xA;अनुगम्याम्भसि स्नात्वा सजातीशं शतं जपेत् ॥ ३५ ॥&lt;br&gt;&#xA;असहायमनाथं च गतासुं शिवयोगिनम् ।&lt;br&gt;&#xA;नीत्वा संस्कारयेद्यस्तु सोऽरिष्ठैर्विप्रयुज्यते ॥ ३६ ॥&lt;br&gt;&#xA;वैश्यादित्रितयेऽन्यस्मिन् न्यायोऽयं परिकल्पितः ।&lt;br&gt;&#xA;अथ स्थानमदूरस्थमुदकस्य समं शुचि ॥ ३७ ॥&lt;br&gt;&#xA;प्राप्य कूट प्रपां वापि विधायैवं तदन्तरे ।&lt;br&gt;&#xA;षडङ्गुलोच्छ्रपोपेतं मेखलैकं युगाश्रकम् ॥ ३८ ॥&lt;br&gt;&#xA;कृत्वा कुण्डं विधानेन हास्तिकं तन्मृदानिले ।&lt;br&gt;&#xA;सङ्कल्प्य स्थण्डिलं तद्वच्चिताखातं चतुष्करम् ॥ ३९ ॥&lt;br&gt;&#xA;हस्तद्वितयविस्तीर्णमष्टाङ्गुलगभीरकम् ।&lt;br&gt;&#xA;कुण्डन्दक्षिणतः कुर्यात् निष्पाद्यैवं त्रयं गुरुः ॥ ४० ॥&lt;br&gt;&#xA;गोमयेनोपलिप्याथ तत्समीपस्थितां भुवम् ।&lt;br&gt;&#xA;शुचिः स्नातो गुरुर्मन्त्रकायश्चास्त्रालुकीकरः ॥ ४१ ॥&lt;br&gt;&#xA;प्रदक्षिणक्रमात् गत्वा स्थण्डिलान्तमुदङ्मुखः ।&lt;br&gt;&#xA;विपरीतकृतन्यासो हेतिमन्त्रेण रक्षितः ॥ ४२ ॥&lt;br&gt;&#xA;कृतान्तर्यजनोऽस्त्रेण समालभ्यास्त्रवर्धनीम् ।&lt;br&gt;&#xA;तज्जलप्रोक्षितैर्द्रव्यैः पूजां सङ्कल्प्य चात्मनः ॥ ४३ ॥&lt;br&gt;&#xA;आवर्त्य संहितामन्त्रान् कलास्संहारवर्त्मना ।&lt;br&gt;&#xA;ब्रह्मादिकारणोपेताः स्वस्मिन् विन्यस्य देशिकः ॥ ४४ ॥&lt;br&gt;&#xA;संहारहरहस्तं च कृत्वा स्मृत्वा शिवं सकृत् ।&lt;br&gt;&#xA;विकीर्य विकिरांस्तत्र कुशान् भस्म तिलानथ ॥ ४५ ॥&lt;br&gt;&#xA;समाहृत्य विधानेन चितावास्तु प्रपूजयेत् ।&lt;br&gt;&#xA;पञ्चभागीकृते क्षेत्रे पञ्चपञ्चककोष्ठके ॥ ४६ ॥&lt;br&gt;&#xA;पृथिव्यादि यथारूपैः पञ्चवर्णैर्विचित्रिते ।&lt;br&gt;&#xA;वंशरज्ज्वादिसम्पन्नै विन्यसेद्वास्तुदेवताः ॥ ४७ ॥&lt;br&gt;&#xA;तत्र मध्ये भुवा सार्धं ब्रह्माणं पञ्चकोष्ठके ।&lt;br&gt;&#xA;नैऋत्यां वारिणा सम्पन्ने विष्णुं कोष्ठचतुष्टये ॥ ४८ ॥&lt;br&gt;&#xA;आग्नेय्यामग्निना सार्धं रुद्रं कोष्ठचतुष्टये ।&lt;br&gt;&#xA;वायुकोणे चतुष्कोष्ठे वायुना सममीश्वरम् ॥ ४९ ॥&lt;br&gt;&#xA;गगनेन सदेशानमैशकोष्ठचतुष्टये ।&lt;br&gt;&#xA;पूर्वादि वेदकोष्ठेषु शक्रादींश्चतुरो यजेत् ॥ ५० ॥&lt;br&gt;&#xA;निजनाम्ना च नत्या च स्वाहान्तेन बलिं क्षिपेत् ।&lt;br&gt;&#xA;ऐशान्यां दिशि वर्धन्यामिष्ट्रा पाशुपतास्त्रकम् ॥ ५१ ॥&lt;br&gt;&#xA;शूलात् कुलिशपर्यन्तान्यस्त्राण्यष्टासु दिक्षु च ।&lt;br&gt;&#xA;निधाय पूजयेदूर्ध्वमधः पद्मारिणावपि ॥ ५२ ॥&lt;br&gt;&#xA;तिलदर्भान्तरे सम्यग्यजेन्मण्डलके भवम् ।&lt;br&gt;&#xA;ऐश्वर्याद्यासनं दत्त्वा सदलाम्भोज मध्यमे ॥ ५३ ॥&lt;br&gt;&#xA;मनोन्मन्यादि वामान्तं शक्तिचक्रं प्रपूजयेत् ।&lt;br&gt;&#xA;व्युत्क्रमासनमिष्ट्वैवं साङ्गं सम्पूज्य शङ्करम् ॥ ५४ ॥&lt;br&gt;&#xA;संस्कृत्य पूर्ववत् कुण्डं शक्तिमभ्यर्च्य तत्र च ।&lt;br&gt;&#xA;क्रव्यादांशोज्झितं वह्निं विनिक्षिप्याप्रदक्षिणम् ॥ ५५ ॥&lt;br&gt;&#xA;संस्कारैः पञ्चभिर्जातजावेदोहृदम्बुजे ।&lt;br&gt;&#xA;शिवं स्थल इवाभ्यर्च्य तर्पयित्वाऽसितैस्तिलैः ॥ ५६ ॥&lt;br&gt;&#xA;साज्यैः पूर्णाविशिष्टैश्च चिनुयात्तु चितिं ततः ।&lt;br&gt;&#xA;अथवा पञ्चवर्णोत्थमण्डलानि विहाय च ॥ ५७ ॥&lt;br&gt;&#xA;संस्कृतैः कलशैः प्रान्तैस्संस्कारैर्वीक्षणादिभिः ।&lt;br&gt;&#xA;चितिगर्तेऽथ पीठे च माहेन्द्रं पुरमालिखेत् ॥ ५८ ॥&lt;br&gt;&#xA;रजसा लोहितेनापि तन्मध्ये कृष्णवर्त्मनः ।&lt;br&gt;&#xA;तयोस्तद्देवते योज्ये शङ्कून् कोणेषु रोपयेत् ॥ ५९ ॥&lt;br&gt;&#xA;आग्नेय्यादिष्वपसव्येन शुष्ककाष्ठीयकीलकान् ।&lt;br&gt;&#xA;ऊर्ध्वमूलानधोऽग्रांस्तानस्त्रलब्धान् सकृत् सकृत् ॥ ६० ॥&lt;br&gt;&#xA;पञ्चरञ्जितसूत्रेण कवचेन च वेष्टयेत् ।&lt;br&gt;&#xA;अथवा रक्तसूत्रेण समन्तात् परिवेष्टयेत् ॥ ६१ ॥&lt;br&gt;&#xA;शिवाहुतिश्शिवाग्नेः स्याद्रक्षोभ्यो रक्षणाय तु ।&lt;br&gt;&#xA;शवशय्यां घनां तत्र काष्ठैरास्तीर्य याज्ञिकैः ॥ ६२ ॥&lt;br&gt;&#xA;चन्दनागरुसम्मिश्रैर्विपर्यस्तपटावृताम् ।&lt;br&gt;&#xA;सम्पूज्य चास्त्रराजेन सकुशैः कुसुमैस्तिलैः ॥ ६३ ॥&lt;br&gt;&#xA;कृत्वा मृतं मृदोद्घृष्टं गोमयेन सहाम्भसा ।&lt;br&gt;&#xA;स्नापितं धूपितं तत्र भस्मना नववर्त्मना ॥ ६४ ॥&lt;br&gt;&#xA;सब्रह्मसूत्रवसनं पूर्ववर्णानपेक्षया ।&lt;br&gt;&#xA;आग्नेय्यां शिवमिष्ट्वाग्नेर्दक्षिणस्यां कुशासने ॥ ६५ ॥&lt;br&gt;&#xA;वीक्षणादिविशुद्धस्य धारणाभिश्च पञ्चभिः ।&lt;br&gt;&#xA;ततोऽस्य मन्त्रकायस्य हृत्सरोरुहकोटरे ॥ ६६ ॥&lt;br&gt;&#xA;भोग्यकर्माशयारक्तमप्राप्ताधारदेहकम् ।&lt;br&gt;&#xA;महाजालेन तल्लिङ्गं संहृत्य विनिवेशयेत् ॥ ६७ ॥&lt;br&gt;&#xA;ॐ हूं हामथ हं हां हूं महाजालमिदं मतम् ।&lt;br&gt;&#xA;उक्त्वान्ते मृतदीक्षाख्यां नत्यन्तां भावितो गुरुः ॥ ६८ ॥&lt;br&gt;&#xA;विद्यादेहं च तद्देह संहृत्य पञ्च ताः कलाः ।&lt;br&gt;&#xA;सषडङ्गंशिवं न्यस्त्वा मूलेन जुहुयाच्छतम् ॥ ६९ ॥&lt;br&gt;&#xA;चैतन्यसन्निधानार्थं ततस्तत्त्वानि शोधयेत् ।&lt;br&gt;&#xA;निवृत्यादि समादाय युगपद्वा क्रमेण वा ॥ ७० ॥&lt;br&gt;&#xA;कलास्तास्साधिपाः प्राग्वद्वह्नौ सम्पूजयेत्ततः ।&lt;br&gt;&#xA;ताडनादिविभेदेन लिङ्गादादाय लिङ्गिनम् ॥ ७१ ॥&lt;br&gt;&#xA;योजयेत्पूर्ववत्तत्र जन्मकर्माधिकारिताः ।&lt;br&gt;&#xA;भोगो लयोऽथ संशुद्धिस्तत्त्वानां स्रोतसामपि ॥ ७२ ॥&lt;br&gt;&#xA;तिरोभावः पशुत्वस्य पाशविश्लेष भेदने ।&lt;br&gt;&#xA;तद्दाहो व्युत्क्रमैः कृत्यं कारणाद्वा पशूद्धतिः ॥ ७३ ॥&lt;br&gt;&#xA;विश्लिष्य तेन पूर्वेण पशुं निर्वाणकर्मणा ।&lt;br&gt;&#xA;एवमेवोपरिष्टाच्च पाशानन्यान्विशोधयेत् ॥ ७४ ॥&lt;br&gt;&#xA;उक्त्या कर्मपद्धत्या तानप्येवं शिवावधि ।&lt;br&gt;&#xA;अग्नेरुद्धृत्य होमान्ते योजयेदमले पदे ॥ ७५ ॥&lt;br&gt;&#xA;यदाक्तो न पुनर्जातु पराधीनो भवेदणुः ।&lt;br&gt;&#xA;कृतनिशेशेषपाशान्तमिष्ट्वेशं च विवर्जयेत् ॥ ७६ ॥&lt;br&gt;&#xA;विद्यादेहं च तद्देहे संहृत्य स्वपदे गुरुः ।&lt;br&gt;&#xA;स्थण्डिलेशानमप्येवं संहृत्य स्वपदे गुरुः ॥ ७७ ॥&lt;br&gt;&#xA;शवमभ्येत्य शय्यायामारोप्य प्रावृतं कुशैः ।&lt;br&gt;&#xA;याम्यशीर्षमुदक्पादं मुक्तानां स्त्रुक्स्रुवान्वितम् ॥ ७८ ॥&lt;br&gt;&#xA;आचार्यं साधकं चैव ताभ्यामन्यं तदुज्झितम् ।&lt;br&gt;&#xA;तुरुष्कागरुकर्पूरचन्दनोत्तरदारुभिः ॥ ७९ ॥&lt;br&gt;&#xA;सञ्छाद्यानीय कुण्डाग्निं शिरोदेशे विनिक्षिपेत् ।&lt;br&gt;&#xA;मधुसत्तैलसर्पीषि प्रक्षिप्योज्ज्वलितेऽनले ॥ ८० ॥&lt;br&gt;&#xA;सर्पिर्मधुपयः पूर्णां स्रुचमुत्क्षिप्य पूजिताम् ।&lt;br&gt;&#xA;गुरुः स्थित्वा शिरोदेशे सौम्याशाभिमुखाननः ॥ ८१ ॥&lt;br&gt;&#xA;पावकास्ये क्षिपेद्धारामिति वाक्यमुदीरयन् ।&lt;br&gt;&#xA;त्वममग्ने दक्षिणः कालः कालेनैवोपपादिताम् ॥ ८२ ॥&lt;br&gt;&#xA;गृहाण मन्त्रसम्पूतां शाव्यामेनां महाहुतिम् ।&lt;br&gt;&#xA;प्रक्षिप्यावाङ्मुखौ तत्र स्रुक्स्रुवावप्यनन्तरम् ॥ ८३ ॥&lt;br&gt;&#xA;नियुज्य संस्क्रियाकर्मकुशलांश्चतुरो गुरुः ।&lt;br&gt;&#xA;अप्रदक्षिणमादाय गृहीत्वा खङ्गवर्धनीम् ॥ ८४ ॥&lt;br&gt;&#xA;उत्क्षिप्यारोप्य वामांसे छन्नमूर्धा पराङ्मुखाम् ।&lt;br&gt;&#xA;धारां विमुच्य संयुक्तः स्वधर्मस्थैः प्रदक्षिणम् ॥ ८५ ॥&lt;br&gt;&#xA;अपसव्यक्रमात् कृत्वा वर्धनीं तामधोमुखीमि ।&lt;br&gt;&#xA;क्षिपेत् तत्र यतो देशादुद्धृता सास्त्रवर्धनी ॥ ८६ ॥&lt;br&gt;&#xA;ततो जलाशयं गत्वा स्नात्वा प्रस्तीर्य सत्कुशान् ।&lt;br&gt;&#xA;तदूर्ध्वमपसव्येन प्रणवं हृदयं पुरा ॥ ८७ ॥&lt;br&gt;&#xA;शुद्धात्मन्निति चेशादिशान्तपर्यन्तनामयुक् ।&lt;br&gt;&#xA;स्कन्दपूर्वं गणेशान्तं नाम वा भवपश्चिमम् ॥ ८८ ॥&lt;br&gt;&#xA;उक्त्वा यथार्हं मन्त्री त्रिःस्वधान्तं तर्पयेत्पुनः ।&lt;br&gt;&#xA;भूयः स्नात्वा सौम्यास्याश्शिवसंहिताम् ॥ ८९ ॥&lt;br&gt;&#xA;अशेषास्तेऽथवास्त्राणामेकं वा रूपिणश्शतम् ।&lt;br&gt;&#xA;द्विगुणं स्कन्धदातारस्तथा तद्दाहका अपि ॥ ९० ॥&lt;br&gt;&#xA;शावाशौचं विधायैवमागच्छेयुः स्वमन्दिरम् ।&lt;br&gt;&#xA;विदंश्य निम्बपत्राणि नियता द्वारि वेश्मनः ॥ ९१ ॥&lt;br&gt;&#xA;आचम्याथाग्निमुदकं गोमयं गौरसर्षपान् ।&lt;br&gt;&#xA;प्रविशेयुस्समालभ्य कृत्वाश्मनि पदं शनैः ॥ ९२ ॥&lt;br&gt;&#xA;शिष्टस्य समयस्थस्य हीनस्योत्तरदीक्षया ।&lt;br&gt;&#xA;निर्वाणदीक्षा कर्तव्या ममेत्याहितचेतसः ॥ ९३ ॥&lt;br&gt;&#xA;विपन्नस्यापि सा तत्त्वशुद्धान्त्येष्टिरिहेष्यते ।&lt;br&gt;&#xA;जलेन वाग्निना शस्त्रैर्विशेषेणेभसिंहतः ॥ ९४ ॥&lt;br&gt;&#xA;शार्दूलेनान्यसत्वैर्वा वृक्षादिपतनेन वा ।&lt;br&gt;&#xA;स्वहस्तताडनोच्छेदरज्जुबन्धनपातनैः ॥ ९५ ॥&lt;br&gt;&#xA;अन्यैरेताद्दशैर्येषां मरणं पूर्ववत् क्रिया ।&lt;br&gt;&#xA;अविद्यमानदेहानां तथा विकलदेहिनाम् ॥ ९६ ॥&lt;br&gt;&#xA;क्षयकुष्ठविसूर्यादिमहारोगशरीरिणाम् ।&lt;br&gt;&#xA;कुशादिनिर्मिते देहे क्रियास्सर्वास्समाचरेत् ॥ ९७ ॥&lt;br&gt;&#xA;विकलाङ्गं मसूर्यादिरोगिणं च नरं मृतम् ।&lt;br&gt;&#xA;दहेद्वा केवले वाग्नावमन्त्रं निखनेत्तु वा ॥ ९८ ॥&lt;br&gt;&#xA;क्षिपेद् गङ्गादितीर्थेवा वह्न्यादीनां प्रवेशनम् ।&lt;br&gt;&#xA;इष्यते यदि पुण्यार्थं ज्ञात्वैवं कर्म तन्नयेत् ॥ ९९ ॥&lt;br&gt;&#xA;कुशैर्दर्भैः पलाशोत्थैर्दलैस्तन्तुसमन्वितैः ।&lt;br&gt;&#xA;कुर्यात् प्रतिकृतिं पैष्टीं पञ्चगव्यपरिप्लुताम् ॥ १०० ॥&lt;br&gt;&#xA;प्रतिमां गोमयोत्थां वा कारयेदिष्टमानतः ।&lt;br&gt;&#xA;अस्यां च कर्म कर्तव्यं यथापूर्वामुदाहृतम् ॥ १०१ ॥&lt;br&gt;&#xA;किं तु सपिर्मधुक्षीरसिक्तं तां प्रतिमां दहेत् ।&lt;br&gt;&#xA;भद्रे त्रिपदनक्षत्रे शुक्राङ्गारबृहस्पतौ ॥ १०२ ॥&lt;br&gt;&#xA;दहनं मरणं येषां तत्कुलक्षयकारणम् ।&lt;br&gt;&#xA;तदर्थमेवं कर्तव्यं पुनर्दहनमादरात् ॥ १०३ ॥&lt;br&gt;&#xA;नृणामकृतचूडानां मृतानामवटक्रिया ।&lt;br&gt;&#xA;न तेषां दहनं नैव बलिर्नैवोदकक्रिया ॥ १०४ ॥&lt;br&gt;&#xA;नृणां चौकान्तरे वा स्याद्दहनं वावटक्रिया ।&lt;br&gt;&#xA;ऊनद्विवर्षहे प्रेते नाग्निर्नैवोदकक्रिया ॥ १०५ ॥&lt;br&gt;&#xA;यतीनां ज्ञानिनां वापि क्रिया स्यादवटक्रिया ।&lt;br&gt;&#xA;लवणापूरणोपेता विना बल्युदकौदनैः ॥ १०६ ॥&lt;br&gt;&#xA;कृतचूडस्य दहनं भवेत् पिण्डोदकान्वितम् ।&lt;br&gt;&#xA;प्रत्यब्दमृद्ध्या वृद्धः स्यात् पिण्डे वोदककर्मणि ॥ १०७ ॥&lt;br&gt;&#xA;दशाहं स्याद्दशाब्दे तु तदूर्ध्वं च विशेषतः ।&lt;br&gt;&#xA;कर्म यच्चावटे देहे शुद्धिं कृत्वोपलेपिते ॥ १०८ ॥&lt;br&gt;&#xA;सिकतास्तरणे दर्भानास्तिर्योत्तरमस्तकम् ।&lt;br&gt;&#xA;आरोप्य शिबिकादौ च श्मशाने शुद्धभूतले ॥ १०९ ॥&lt;br&gt;&#xA;बाहुमात्रं खनेद्भूमिं तच्छय्यायामविस्तराम् ।&lt;br&gt;&#xA;न्यस्त्वा दत्वाक्षताद्यं च तूष्णीं गन्धादिनार्चयेत् ॥ ११० ॥&lt;br&gt;&#xA;तत्र न्यस्त्वा मृतं याम्यमस्तकं पूरयेन्मृदा ।&lt;br&gt;&#xA;योगिनां दण्डमात्रं वा खनेद्दण्डार्धमात्रतः ॥ १११ ॥&lt;br&gt;&#xA;लवणेनाथवापूर्य तत्समीपप्रदेशतः ।&lt;br&gt;&#xA;तत्रैवालयसंयुक्तं पीठं वा लिङ्गमेव वा ॥ ११२ ॥&lt;br&gt;&#xA;बेररूपं स्वरूपं वा कृत्वा संस्थाप्य पूजयेत् ।&lt;br&gt;&#xA;तत्र पिण्डोदके श्राद्धं यदन्यदपि नेष्यते ॥ ११३ ॥&lt;br&gt;&#xA;अङ्गुष्ठबन्धनं चास्य ताम्बूलक्षेपणं च यत् ।&lt;br&gt;&#xA;भक्तानामथवाप्येषां नेष्यते मुनिपुङ्गवाः ॥ ११४ ॥&lt;br&gt;&#xA;अशन्यग्निजलाद्यैश्चमृतानां दहनं नयेत् ।&lt;br&gt;&#xA;समा वातीत्य भर्ता तु यदि देशान्तरं गतः ॥ ११५ ॥&lt;br&gt;&#xA;द्वादशाब्दमतीत्यैव वैधव्यं व्रतमाचरेत् ।&lt;br&gt;&#xA;मृतो वा न मृतो वाप्यविज्ञातश्चेत्स सर्वथा ॥ ११६ ॥&lt;br&gt;&#xA;वेदाश्रमण्डल कृत्वा तत्र कीलत्रयोर्ध्वतः ।&lt;br&gt;&#xA;पात्रमध्ये तुषान् क्षिप्त्वा दहेदग्निकणान्तकम् ॥ ११७ ॥&lt;br&gt;&#xA;मृतस्य दहनार्थं तु वह्निमेवं हि संहरेत् ।&lt;br&gt;&#xA;होमशेषघृतोपेतं तण्डुलं क्षीरसंयुतम् ॥ ११८ ॥&lt;br&gt;&#xA;श्रवणाक्ष्यास्याहन्नाभिदेशेषु हृदयाणुना ।&lt;br&gt;&#xA;नवद्वारेषु हैरण्यशकलक्षेपणं हृदा ॥ ११९ ॥&lt;br&gt;&#xA;तण्डुलं क्षीरसम्मिश्रं वामदेवेन निक्षिपेत् ।&lt;br&gt;&#xA;अङ्गुष्ठबन्धनछेदमधोरास्त्रेण कारयेत् ॥ १२० ॥&lt;br&gt;&#xA;स्रक्पातं च ततः कुर्युस्सपिण्डा भ्रातृभिस्सह ।&lt;br&gt;&#xA;वस्त्राग्रेण तदा सर्वे तत्प्रदक्षिणकारिणः ॥ १२१ ॥&lt;br&gt;&#xA;दाहकृत् पूर्णकुम्भं च समादाय प्रदक्षिणम् ।&lt;br&gt;&#xA;त्रयं विधाय तद्वामे निक्षिपेदस्त्रमन्त्रतः ॥ १२२ ॥&lt;br&gt;&#xA;तोयं भिन्नकपालस्थं प्राणस्थानेषु निक्षिपेत् ।&lt;br&gt;&#xA;स्नानान्ते पञ्चगव्यं वा घृतं पीत्वा जपे च्छवम् ॥ १२३ ॥&lt;br&gt;&#xA;यथाशक्ति तदा दानं कृत्वा च श्रमदाहयोः ।&lt;br&gt;&#xA;तिलोदकं च दातव्यं मृतनाम्ना समन्वितम् ॥ १२४ ॥&lt;br&gt;&#xA;इत्यादि कर्म कर्तव्यं तत्त्वशुद्धि विहीनया ।&lt;br&gt;&#xA;अन्त्येष्टया च समेतानां तेषां माहेश्वरात्मनाम् ॥ १२५ ॥&lt;br&gt;&#xA;प्रत्यहं तर्पणं कार्यमीशस्कन्दादिनामतः ।&lt;br&gt;&#xA;पृथक् पृथक् त्रयं कार्यं तर्पणं प्रथमेऽहनि ॥ १२६ ॥&lt;br&gt;&#xA;प्रत्यहं वर्धयेदेकं द्वादशान्तं पृथक् पृथक् ।&lt;br&gt;&#xA;पञ्चसप्ततिसङ्ख्यातं तर्पणं प्रति भोजनम् ॥ १२७ ॥&lt;br&gt;&#xA;कल्पयेद् द्विशतं पञ्चपञ्चसङ्ख्यासमन्वितम् ।&lt;br&gt;&#xA;ईशादित्रयतृप्त्यर्थं त्वेकभोजनमेव वा ॥ १२८ ॥&lt;br&gt;&#xA;नग्नप्रच्छादनं दद्याद् दीक्षिताय कुटुम्बिने ।&lt;br&gt;&#xA;दाहान्ते मृतमुद्दिश्य वस्त्रतण्डुलसंयुतम् ॥ १२९ ॥&lt;br&gt;&#xA;तर्पणान्ते बलिं दद्यान्नद्यादौ वा गृहेऽपि वा ।&lt;br&gt;&#xA;नैष्ठिकस्य न कर्तव्यं प्रत्यहं तर्पणं बलिः ॥ १३० ॥&lt;br&gt;&#xA;एकाहं किं तु दाहान्ते ईशादित्रिभिरेव हि ।&lt;br&gt;&#xA;तदर्थं तर्पणं कृत्वा तदर्थं पूजयेच्छिवम् ॥ १३१ ॥&lt;br&gt;&#xA;वीतशोकस्य सक्तानां नराणां मूढचेतसाम् ।&lt;br&gt;&#xA;समूह्यपनयेयुश्च यथात्म्यस्मरणाच्छुचम् ॥ १३२ ॥&lt;br&gt;&#xA;शिवव्रतधरा ये च शैवा ये हृहिणीसखाः ।&lt;br&gt;&#xA;न शुचः कारणं तेषामस्ति किञ्चिद्विवेकिनाम् ॥ १३३ ॥&lt;br&gt;&#xA;तथा चात्मा विभुर्नित्यश्चेतनिश्शिववत्सदा ।&lt;br&gt;&#xA;न विनाशोऽस्ति तस्येह चेदस्ति तथा न सः ॥ १३४ ॥&lt;br&gt;&#xA;आत्मनो भोगहेतूनामभावादुपचर्यते ।&lt;br&gt;&#xA;तन्नाशस्तक्षयो मृत्युः स्वगुणानुपलब्धितः ॥ १३५ ॥&lt;br&gt;&#xA;स्वस्थात्मनोऽनुकूलोऽपि प्रतिकूलं समाचरेत् ।&lt;br&gt;&#xA;अनिष्टापगमे यस्य न भवेदिष्टशेमुषी ॥ १३६ ॥&lt;br&gt;&#xA;सर्वज्ञः स्यात् तनोश्चान्ते येनोक्तश्शिव दीक्षितः ।&lt;br&gt;&#xA;चितेवरणग्श्चायं भोगस्तद्भोगसाधनम् ॥ १३७ ॥&lt;br&gt;&#xA;देहोऽयं तद्वियोगो यस्सोऽत्यन्तं हित उच्यते ।&lt;br&gt;&#xA;मानुष्यकदलीस्तम्भे निस्सारे सारमार्गणम् ॥ १३८ ॥&lt;br&gt;&#xA;यः करोति स सम्मूढो जलबुद्बुदसन्निभे ।&lt;br&gt;&#xA;पञ्चधा सम्भृतः कायो यदि पञ्चत्वमागतः ॥ १३९ ॥&lt;br&gt;&#xA;कर्मभिस्स्वशरीरोत्थैः का तत्र परिवेदना ।&lt;br&gt;&#xA;गन्त्री वसुमती नाशमुदधिर्दैवतानि च ॥ १४० ॥&lt;br&gt;&#xA;फेनप्रख्यः कथं नाशं मर्त्यलोको न यास्यति ।&lt;br&gt;&#xA;श्लेष्माश्रु बान्धवैर्मुक्तं यतो मुङ्क्ते मृतोऽवशः ॥ १४१ ॥&lt;br&gt;&#xA;अतो न रोदितव्यं स्यात् क्रिया कार्या तु शक्तितः ।&lt;br&gt;&#xA;द्वितीयेऽहनि शेषाङ्गदहनं कारयेन्न वा ॥ १४२ ॥&lt;br&gt;&#xA;घृतक्षीरसमायुक्तं सपिण्डैश्च समायुतः ।&lt;br&gt;&#xA;तृतीयेऽप्यथवाद्येऽह्नि कुर्यात् सञ्चयनं चितेः ॥ १४३ ॥&lt;br&gt;&#xA;हृत्वाथ मृण्मयं पात्रं क्षीरेण पयसाथवा ।&lt;br&gt;&#xA;पूर्णां त्रिकाष्ठिकां तत्र कृत्वा तत्त्वत्र विन्यसेत् ॥ १४४ ॥&lt;br&gt;&#xA;अस्थिसङ्ग्रहणं वाथ कुर्यात् सञ्चयनं विना ।&lt;br&gt;&#xA;एकत्रिपञ्चसप्ताहे नवभाण्डे तु मृण्मये ॥ १४५ ॥&lt;br&gt;&#xA;अस्थिसङ्ग्रहणं विप्रप्रमुखाणां क्रमेण वा ।&lt;br&gt;&#xA;सक्तुलाजौदनापूपैश्चतुर्दिक्षु बलिं क्षिपेत् ॥ १४६ ॥&lt;br&gt;&#xA;पिशाचबलिरेष स्यात् तेषां तृप्त्यर्थमाचरेत् ।&lt;br&gt;&#xA;अङ्गैरङ्गानि संहृत्य तन्मन्त्रेणैव निक्षिपेत् ॥ १४७ ॥&lt;br&gt;&#xA;ग्रामाद् बाह्ये तु निक्षिप्य गङ्गादिक्षेपणाय च ।&lt;br&gt;&#xA;तद्दिने वाथ पक्षान्ते मासान्ते वा त्रिमासिके ॥ १४८ ॥&lt;br&gt;&#xA;षण्मासे वाब्दसम्पूर्तौ तदूर्ध्वे वाथ निक्षिपेत् ।&lt;br&gt;&#xA;निक्षिप्य तत्र तत्तीर्थे स्नानं कृत्वा तिलैस्सह ॥ १४९ ॥&lt;br&gt;&#xA;पैतृकं तर्पणं कृत्वा देवादीनपि तर्पयेत् ।&lt;br&gt;&#xA;दानं कुर्याद्यथाशक्ति पिण्डं दद्याच्च तद्भुवि ॥ १५० ॥&lt;br&gt;&#xA;शिष्यैकगुरुसम्बन्धा गुरुसम्बन्धिनश्च ये ।&lt;br&gt;&#xA;त्यजेयुस्त्रिदिनं कर्म नित्यादन्यज्जपादिकम् ॥ १५१ ॥&lt;br&gt;&#xA;तेभ्योऽन्ये शैवमार्गस्था हृहिणोऽगृहिणोऽपि वा ।&lt;br&gt;&#xA;दिनमेकं क्षिपेयुस्ते शावाशौचाय दीक्षिताः ॥ १५२ ॥&lt;br&gt;&#xA;गृहिणो लोकमार्गस्था लङ्घयेयुर्न लौकिकम् ।&lt;br&gt;&#xA;आचारं दीक्षितास्तस्मात्कुर्वीर।ल्लोकसंवृतिम् ॥ १५३ ॥&lt;br&gt;&#xA;शिवव्रतधरस्यास्य न मृतिर्न च सूतकम् ।&lt;br&gt;&#xA;पूर्वाश्रमानपेक्षत्वादस्तसंसारहेतुतः ॥ १५४ ॥&lt;br&gt;&#xA;पूर्वाश्रमस्थितस्यापि गृहस्थस्य तु दीक्षया ।&lt;br&gt;&#xA;अस्तसंसारबीजस्य ज्ञानिनः सत्क्रियावतः ॥ १५५ ॥&lt;br&gt;&#xA;क्षणमात्रं भवेत्वच्च स्नानादेव निवर्तते ।&lt;br&gt;&#xA;विप्रे शुद्धिर्दशाहे स्यात् क्षत्रिये द्वादशाहिका ॥ १५६ ॥&lt;br&gt;&#xA;दशपञ्चाहिका शुद्धिर्वैश्ये शूद्रे हि मासिका ।&lt;br&gt;&#xA;उद्वाहिताश्चतस्रस्तु ब्राह्मणेन स्त्रियो यदा ॥ १५७ ॥&lt;br&gt;&#xA;क्रमेण सूतकं ग्राह्यं दशषट्त्र्येकवासरम् ।&lt;br&gt;&#xA;सूतकं तत्सुतादीनां मातृपक्षे यथामतम् ॥ १५८ ॥&lt;br&gt;&#xA;पूर्णगर्भान्मृतो जातश्शुद्धिः स्नानात् क्षणात्मिका ।&lt;br&gt;&#xA;माससङ्ख्योदिता मातुः स्त्रीपुंसोर्गर्भनाशने ॥ १५९ ॥&lt;br&gt;&#xA;नाम्नः प्राग्दन्तजननात्तथोपनयनादपिम् ।&lt;br&gt;&#xA;स्नानमेकदिनं प्रोक्तं त्रिदिनं च क्रमेण तु ॥ १६० ॥&lt;br&gt;&#xA;तदूर्ध्वं च दशाहं स्याज्ज्ञातीनां त्रिषु कथ्यते ।&lt;br&gt;&#xA;क्षौरादष्टमवर्षाच्च विवाहात् पूर्ववत् क्रमात् ॥ १६१ ॥&lt;br&gt;&#xA;भ्रातृणां च दशाहं स्यात् कृते नाम्नि तु सर्वदा ।&lt;br&gt;&#xA;पित्रोर्दशाहमेव स्यात् सर्वत्राशौचमग्रजाः ॥ १६२ ॥&lt;br&gt;&#xA;पक्षिणी स्यात् प्रदत्तायाः पित्रोः सोदरयोर्मृतौ ।&lt;br&gt;&#xA;तत्सुतानां प्रयाणे च पक्षिणी द्विजसत्तमाः ॥ १६३ ॥&lt;br&gt;&#xA;दिवसद्वयमध्यस्था रात्रिर्वा रात्रिमध्यगम् ।&lt;br&gt;&#xA;दिनं वा पक्षिणीत्युक्ता ज्ञात्वैवं कर्म कारयेत् ॥ १६४ ॥&lt;br&gt;&#xA;त्रिदिनं च सपिण्डानां यत्र तत्रैकवासरम् ।&lt;br&gt;&#xA;समानोदकवर्गाणामाशौचं विहितं विधौ ॥ १६५ ॥&lt;br&gt;&#xA;ऊर्ध्वं दन्तोद्भवात् स्नानं तेषामत्र प्रकीर्तितम् ।&lt;br&gt;&#xA;आमौञ्जीबन्धनाद्विप्रः क्षत्रियश्च धनुर्ग्रहात् ॥ १६६ ॥&lt;br&gt;&#xA;आप्रतोदग्रहाद्वैश्यश्शूद्रो वस्त्रद्वयग्रहात् ।&lt;br&gt;&#xA;पूर्णाशौचं भवेदूर्ध्वं मृतो यदि नरोत्तमाः ॥ १६७ ॥&lt;br&gt;&#xA;यदा निवृत्तचूडस्स्यात् क्षत्रियष्षड्दिनैश्शुचिः ।&lt;br&gt;&#xA;वैश्यश्चेन्नवभिश्शुद्धः शूद्रो द्वादशाभिदिनैः ॥ १६८ ॥&lt;br&gt;&#xA;एतत्सर्वं तु विहितं ज्ञातीनां मुनिपुङ्गवाः ।&lt;br&gt;&#xA;भवेत् त्रिरात्रमाशौचमाचार्यमरणे सति ॥ १६९ ॥&lt;br&gt;&#xA;तस्य पुत्रस्य पत्न्याश्च दिवारात्रमिति स्मृतम् ।&lt;br&gt;&#xA;शावाशौचे समुत्पन्ने सूतकं तु यदा भवेत् ॥ १७० ॥&lt;br&gt;&#xA;शावेन शुध्यते सूतिर्न सूतिश्शावशोधिनी ।&lt;br&gt;&#xA;सूतके सूतकं भूयो यद्यपि स्याद् द्विजोत्तमाः ॥ १७१ ॥&lt;br&gt;&#xA;प्राक्शेषेणैव शुद्धिस्स्यान्मृतके मृतकं तथा ।&lt;br&gt;&#xA;सूतके मृतकं चेत् स्यात् सूतके सूतकं तथा ॥ १७२ ॥&lt;br&gt;&#xA;तत्राधिकेन शुद्धिस्स्यान्न तु न्यूनदिनैश्शुचिः ।&lt;br&gt;&#xA;अतिक्रान्ते दशाहे तु त्रिरात्रमशुचिर्भवेत् ॥ १७३ ॥&lt;br&gt;&#xA;सूतेऽतीते दिनैकं स्यात् स्नानमेवोर्ध्वमब्दतः ।&lt;br&gt;&#xA;कृतनित्याग्निकार्यस्य मृतस्य दहनाद्रितः ॥ १७४ ॥&lt;br&gt;&#xA;अनाहिताग्नेराशौचं मरणाहात्प्रकीर्तितम् ।&lt;br&gt;&#xA;ये च माहेश्वराश्शूद्रा भस्मरुद्राक्षधारिणः ॥ १७५ ॥&lt;br&gt;&#xA;तेषां पञ्चदशाहे तु शुद्धिस्सूतौ मृतावपि ।&lt;br&gt;&#xA;तथैव रुद्रकन्यानां पञ्चाचार्येऽपि सम्मतम् ॥ १७६ ॥&lt;br&gt;&#xA;हीनानुलोमिनां तद्वद्भस्मरुद्राक्षधारिणाम् ।&lt;br&gt;&#xA;न स्पृशेयुस्सपिण्डाश्च दाहकं तत्र कथ्यते ॥ १७७ ॥&lt;br&gt;&#xA;सूतकाद् द्विगुणं शावं शावाद्द्विगुणमार्तवम् ।&lt;br&gt;&#xA;आर्तवाद् द्विगुणा सूतिस्तस्या अपि च दाहकम् ॥ १७८ ॥&lt;br&gt;&#xA;प्रेतस्पर्शः कृतो यैस्तु वाहकैर्ग्रामबाह्यतः ।&lt;br&gt;&#xA;नक्षत्रदर्शनाद्वापि वसेयुस्सूर्यदर्शनात् ॥ १७९ ॥&lt;br&gt;&#xA;स्पृष्ट्वान्तेऽग्निं पिबेयुस्ते पञ्चगव्यं घृतं तु वा ।&lt;br&gt;&#xA;इदं सामान्यमर्त्यानां विधानं परिकीर्तितम् ॥ १८० ॥&lt;br&gt;&#xA;ये च माहेश्वराश्शूद्रा इस्याद्याः परिकीर्तिताः ।&lt;br&gt;&#xA;शिवगानविदां तद्वच्छिवाश्रमनिषेविणाम् ॥ १८१ ॥&lt;br&gt;&#xA;दिनैर्विंशतिभिश्शुद्धिर्देवदास्याः प्रकीर्तिता ।&lt;br&gt;&#xA;आशौचं दासदासीनामधिष्ठातृकुलोचितम् ॥ १८२ ॥&lt;br&gt;&#xA;प्रतिलोमेषु नाशौचमिष्यते द्विजसत्तमाः ।&lt;br&gt;&#xA;कुलं तु रुद्रकन्यानां मातृजं परिकीर्तितम् ॥ १८३ ॥&lt;br&gt;&#xA;तथैव देवदासीनां मातृजं कुलमीरितम् ।&lt;br&gt;&#xA;राज्ञां पुरोहितानां च नाशौचं मृतसूतयोः ॥ १८४ ॥&lt;br&gt;&#xA;समयस्थस्य नाशौचं नित्यकर्मणि सर्वदा ।&lt;br&gt;&#xA;गृहिणोऽगृहिणो वापि व्रतयुक्तस्य सर्वतः ॥ १८५ ॥&lt;br&gt;&#xA;निर्वाणदीक्षायुक्तानामनुष्ठानाहितात्मनाम् ।&lt;br&gt;&#xA;हृहस्थानां च नाशौचं नित्ये नैमित्तिकेऽपि वा ॥ १८६ ॥&lt;br&gt;&#xA;काम्यकर्मणि चाशौचं यतः स्नानान्निवर्तते ।&lt;br&gt;&#xA;स्नानं च व्रतीनो नोक्तं पृथक् पाकभुजो यदि ॥ १८७ ॥&lt;br&gt;&#xA;स्वार्थे वाथ परार्थे वा विधानमिदमीरितम् ।&lt;br&gt;&#xA;परित्ययेत् परार्थं वा लोकसंवरणाय च ॥ १८८ ॥&lt;br&gt;&#xA;भ्रातृपुत्रपितृभ्योऽन्ये बान्धवा ज्ञातयः स्मृताः ।&lt;br&gt;&#xA;ज्ञातीनां स्त्रीषु जातासु नाशौचं प्रविधीयते ॥ १८९ ॥&lt;br&gt;&#xA;आसप्तपौरुषाद् ग्राह्यं तत्पुंसां मृतसूतयोः ।&lt;br&gt;&#xA;तत्रापि त्र्यहमाशौचं परतः पञ्चपौरुषात् ॥ १९० ॥&lt;br&gt;&#xA;तदूर्ध्वं पक्षिणी ग्राह्या विज्ञातं यदि बान्धवम् ।&lt;br&gt;&#xA;विप्रस्य विधिनोढासु रक्ताद्यासु तिसृष्वथ ॥ १९१ ॥&lt;br&gt;&#xA;एकद्वित्रिदिनह्रासाज्जातानां ब्राह्मणादितः ।&lt;br&gt;&#xA;अन्यायजानां शुद्धिस्तु द्वित्रिवेददिनर्द्धितः ॥ १९२ ॥&lt;br&gt;&#xA;नाशौचं प्रतिलोमानां ते नित्याशुचयो यतः ।&lt;br&gt;&#xA;साधारणस्त्रियो याश्च पूता नैव कदाचन ॥ १९३ ॥&lt;br&gt;&#xA;राजानस्सर्वदा पूतास्त्वभिषेकेन संयुताः ।&lt;br&gt;&#xA;महान्तो मन्त्रिणाश्चापि यदि भक्ता महेश्वरे ॥ १९४ ॥&lt;br&gt;&#xA;शिवकर्मरता ये तु शूद्रा भस्मादिसंयुताः ।&lt;br&gt;&#xA;दिनैर्विंशतिभिश्शुद्धाः पञ्चविंशतिभिः परे ॥ १९५ ॥&lt;br&gt;&#xA;प्रेतसूतकसम्बन्धि नित्यहानिं करोति यत् ।&lt;br&gt;&#xA;तस्य तावत्तिक्षौ शुद्धिर्यावत्तानि दिनानि तु ॥ १९६ ॥&lt;br&gt;&#xA;प्रायश्चित्तं तदर्थं तु नक्तं यावकभोजनम् ।&lt;br&gt;&#xA;त्रिकालस्नानपूजाग्निजपहोमपुरस्सरम् ॥ १९७ ॥&lt;br&gt;&#xA;विना हानि यदा योगस्तदन्ते च त्रिरात्रकम् ।&lt;br&gt;&#xA;योगं विना यदा हानिस्तत्राप्यन्ते दिनत्रयम् ॥ १९८ ॥&lt;br&gt;&#xA;भक्तिज्ञानं च वैराग्यमेतेष्वेकतमं तु वा ।&lt;br&gt;&#xA;यस्य सम्यग् भवेत्तेन कार्यं समयिनार्चनम् ॥ १९९ ॥&lt;br&gt;&#xA;मन्दमन्दतरं वापि यस्यैतत् त्रितयं भवेत् ।&lt;br&gt;&#xA;अन्तर्यागश्च तेनापि कर्तव्योऽन्ते दिनद्वयम् ॥ २०० ॥&lt;br&gt;&#xA;एकाहं वा यवाहारी चरुभुग्वा सहस्रकम् ।&lt;br&gt;&#xA;जपेदघोरं स्नानान्ते दशांशो होम एव वा ॥ २०१ ॥&lt;br&gt;&#xA;यस्य नास्ति शिखाच्छेदस्तस्य पादार्थकस्य च ।&lt;br&gt;&#xA;अयमेव विधिः प्रोक्तः समयस्थस्य हे द्विजाः ॥ २०२ ॥&lt;br&gt;&#xA;निर्वाणदीक्षितस्यापि शिखाच्छेदयुतस्य च ।&lt;br&gt;&#xA;नित्ये नैमित्तिके काम्ये सर्वत्रैवाधिकारिता ॥ २०३ ॥&lt;br&gt;&#xA;शिखाच्छेदविहिनस्य नित्यकर्मणि योग्यता ।&lt;br&gt;&#xA;एतेषामपि सर्वेषां प्रासादादिप्रवेशनम् ॥ २०४ ॥&lt;/p&gt;</description>
    </item>
    <item>
      <title>२८ पितृ-यज्ञ-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/28_pitR-yajna-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/28_pitR-yajna-vidhiH/</guid>
      <description>&lt;p&gt;पितृयज्ञविधिं वक्ष्ये श्रूयतां मुनिपुङ्गवाः ।&lt;br&gt;&#xA;आवश्यकं गृहस्थानां लोकमार्गानुयायिनाम् ॥ १ ॥&lt;br&gt;&#xA;अङ्कणे बाह्यदेशे वागारे पितृगृहं नयेत् ।&lt;br&gt;&#xA;पीठं पीठोक्तरीत्या तु सत्रिमेखलमाचरेत् ॥ २ ॥&lt;br&gt;&#xA;तत्पुरस्तालमात्रेणावटं कुर्यान्नवं गुरुः ।&lt;br&gt;&#xA;गोमयाम्भोभिरालिप्य न्यस्य पीठस्य मध्यमे ॥ ३ ॥&lt;br&gt;&#xA;कूर्चं प्रादेशमात्रं तु पञ्चभिस्सप्तभिस्तु वा ।&lt;br&gt;&#xA;विप्रादीनां क्रमाद्वापि रुद्रान्तकसुसम्मितैः ॥ ४ ॥&lt;br&gt;&#xA;दर्भैर्वा सत्कुशैः कूर्चं दक्षिणाशाग्र संयुतम् ।&lt;br&gt;&#xA;प्रणवेनासनं दत्त्वा मूर्तिमावाहयेत्ततः ॥ ५ ॥&lt;br&gt;&#xA;तद् गोत्रादि समोपेतं देव दत्तादि मूर्तये ।&lt;br&gt;&#xA;स्वधेत्युक्त्वा विनिक्षिप्य तद्वतात्माणु सम्युतम् ॥ ६ ॥&lt;br&gt;&#xA;तद्गोत्रादि समोपेतमात्मानं प्रणवं न्यसेत् ।&lt;br&gt;&#xA;पाद्यादिनिचयं वस्त्रं गन्धपुष्पतिलान्वितम् ॥ ७ ॥&lt;br&gt;&#xA;धूपं दीपं च नैवेद्यामाढकादि विनिर्मितम् ।&lt;br&gt;&#xA;तदर्ध निर्मितं वापि तस्य प्रीतिकरं च यत् ॥ ८ ॥&lt;br&gt;&#xA;गुलखण्डाज्यसंयुक्तं सोपदंशं प्रकल्पितम् ।&lt;br&gt;&#xA;आशौच रहितैः नवमद्भाण्ड एव हि ॥ ९ ॥&lt;br&gt;&#xA;ताम्बूल रहितं दद्यात् नित्यं कालद्वयेऽपि च ।&lt;br&gt;&#xA;द्वयमह्येव कर्तव्यमेक कालेऽथवा द्वयम् ॥ १० ॥&lt;br&gt;&#xA;एतत्सर्वं च तन्नाम्ना स्वधान्तेज हृदान्वितम् ।&lt;br&gt;&#xA;अथवार्घ्यबलिं दद्यादन्यत्रान्नं प्रकल्पयेत् ॥ ११ ॥&lt;br&gt;&#xA;पिण्डत्रयं तु वा देयं केवलं त्ववटं हि वा ।&lt;br&gt;&#xA;कृत्वेष्टकां वा पाषाणं शरावे वा निधाय च ॥ १२ ॥&lt;br&gt;&#xA;कूर्च पुरोदितं दत्त्वा तत्रैतत् कर्मवा नयेत् ।&lt;br&gt;&#xA;सप्ताहं वा नवाहं वा दशाहं वा तदाचरेत् ॥ १३ ॥&lt;br&gt;&#xA;तदन्ते चापराह्ने वा पूर्ववद्विधिनार्चयेत् ।&lt;br&gt;&#xA;मृदमुद्वास्य तत्स्थानात् पिण्डं पुष्पसमन्वितम् ॥ १४ ॥&lt;br&gt;&#xA;तत्कूर्चमिष्टकायुक्तं पाषाणां पीठिकां च वा ।&lt;br&gt;&#xA;सङ्ग्राह्य पीठिकादौ च धूप दीपादि संयुतम् ॥ १५ ॥&lt;br&gt;&#xA;अतोद्य सहितं वाथ निक्षिपेत् तीर्थ मध्यमे ।&lt;br&gt;&#xA;एतत्सर्वं तु वा पुण्यस्थाने नद्यादिके नयेत् ॥ १६ ॥&lt;br&gt;&#xA;विप्रादीनां तु सामान्यं विशेषस्त्वधुनोच्यते ।&lt;br&gt;&#xA;ब्राह्मणे दशपिण्डास्तु क्षत्रिये द्वादश स्मृताः ॥ १७ ॥&lt;br&gt;&#xA;वैश्ये पञ्चदश प्रोक्ताश्शूद्रे त्रिंशत् प्रकीर्तिताः ।&lt;br&gt;&#xA;आशौचं यावदेतेषां तावत् पिण्डोदकक्रिया ॥ १८ ॥&lt;br&gt;&#xA;पञ्चमे ह्येकपिण्डं तु द्वितीये चतुरस्तथा ।&lt;br&gt;&#xA;तृतीये पञ्चवै दद्यात् त्रिदिनादौ मतो विधिः ॥ १९ ॥&lt;br&gt;&#xA;दशाहे समतिक्रान्ते एकोद्दिष्टे कृते सति ।&lt;br&gt;&#xA;पिण्डमेकं तदा देय माशौचं चाप्रदानतः ॥ २० ॥&lt;/p&gt;</description>
    </item>
    <item>
      <title>२९ शैव-श्राद्ध-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/29_shaiva-shrAddha-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/29_shaiva-shrAddha-vidhiH/</guid>
      <description>&lt;p&gt;ततः श्राद्धविधिर्लेशात् कथ्यते दीक्षितात्मनाम् ।&lt;br&gt;&#xA;नित्यं नैमित्तिकं काम्यं वृद्धिः पार्वणमेव च ॥ १ ॥&lt;br&gt;&#xA;प्रोक्तं पञ्चविधं श्राद्धं ज्ञात्वा कर्म समाचरेत् ।&lt;br&gt;&#xA;नित्यं दद्यादहरहर्नैमित्तं स्यान्मृतेऽहनि ॥ २ ॥&lt;br&gt;&#xA;कामाय विहितं काम्यं कुर्हो पार्वणामिष्यते ।&lt;br&gt;&#xA;वृद्धि श्राद्धं विवाहादावेवं पञ्चविधिं भवेत् ॥ ३ ॥&lt;br&gt;&#xA;तदर्थं श्रद्धया दत्तं भोजनं श्राद्ध मुच्यते ।&lt;br&gt;&#xA;तत्संशुद्धि दिनाद्यावदब्दमासादिभेदतः ॥ ४ ॥&lt;br&gt;&#xA;एकोद्दिष्ट प्रकर्तव्यं प्रति संवत्सरं कृतम् ।&lt;br&gt;&#xA;श्राद्धं स्यादेक वर्षोर्ध्वं श्राद्ध पक्षे विशेषतः ॥ ५ ॥&lt;br&gt;&#xA;नवश्राद्धं भवेदाद्यं ततः स्यात्शोडषात्मकम् ।&lt;br&gt;&#xA;चतुर्थे पञ्चमे त्वह्नि नवाहैकादशाहयोः ॥ ६ ॥&lt;br&gt;&#xA;मृदमुद्धिश्य यद्दानं नव श्राद्धमिति स्मृतम् ।&lt;br&gt;&#xA;नव श्राद्धममन्त्रं तु पिण्डोदकविवर्जितम् ॥ ७ ॥&lt;br&gt;&#xA;अनूदकमधूपं च गन्धमाल्य विवर्जितम् ।&lt;br&gt;&#xA;आशौचान्ते प्रकर्तव्यमेकोद्दिष्टं द्विजोत्तमाः ॥ ८ ॥&lt;br&gt;&#xA;एकादशे त्रिपक्षे च तथा च प्रतिमासके ।&lt;br&gt;&#xA;वत्सरार्धे च यत्कर्म सांवत्सरिक सम्युतम् ॥ ९ ॥&lt;br&gt;&#xA;षोडष श्राद्ध मित्युक्तं दानमेतेषु यत्कृतम् ।&lt;br&gt;&#xA;एतच्च षोडश श्राद्धमेकोद्दिष्टमिति स्मृतम् ॥ १० ॥&lt;br&gt;&#xA;यस्यैतानि नकुर्वन्ति श्राद्धनि नव षोडश ।&lt;br&gt;&#xA;पिशाचत्वं चिरं तस्य दत्तैश्श्राद्ध शतैरपि ॥ ११ ॥&lt;br&gt;&#xA;द्वारे च भस्मनिचये चाकाशे च यथाक्रमम् ।&lt;br&gt;&#xA;त्र्यहाणि त्रीणि चैकं च प्रेता भूतस्सतिष्ठति ॥ १२ ॥&lt;br&gt;&#xA;सपिण्डीकरणादूर्ध्वं शिवलोकं स गच्छति ।&lt;br&gt;&#xA;मरणाहात् समारभ्य प्रत्यहं वत्सरावधि ॥ १३ ॥&lt;br&gt;&#xA;भोजनं सोदकुम्भं च प्रदद्याद् देशिकात्मने ।&lt;br&gt;&#xA;विधायाथ नवश्राद्धमेकोद्दिष्ट समन्वितम् ॥ १४ ॥&lt;br&gt;&#xA;सोदकुम्भयुतं पश्चात् सपिण्डीकरणं समे ।&lt;br&gt;&#xA;विधातव्यं प्रयत्नेन ब्रह्मचर्यमनुज्झत ॥ १५ ॥&lt;br&gt;&#xA;षण्मासान्ते त्रिमासान्ते मासान्ते वा समाचरेत् ।&lt;br&gt;&#xA;एकोद्दिष्ट द्वितीयाहे सपिण्डीकरणं क्रियाम् ॥ १६ ॥&lt;br&gt;&#xA;अर्वाक् सपिण्डीकरणं यस्य संवसराद्भवेत् ।&lt;br&gt;&#xA;तस्याप्यन्नं सोदकुम्भं दद्याद्संवत्सद्गुरुः ॥ १७ ॥&lt;br&gt;&#xA;पूर्वमेव नवश्राद्धमेकोद्दिष्ट समन्वितम् ।&lt;br&gt;&#xA;सपिण्डीकरणं कुर्याद्भोजनं चैकवर्धनम् ॥ १८ ॥&lt;br&gt;&#xA;समूह्य वै तत् कर्तव्यं विशेषाद् देशिकात्मने ।&lt;br&gt;&#xA;शिवाय वा प्रदातव्यमथवा दीक्षितात्मने ॥ १९ ॥&lt;br&gt;&#xA;एकोद्दिष्ट क्रियान्ते तु पक्षश्राद्धं विशाम्मतम् ।&lt;br&gt;&#xA;पाक्षिकं मासिकं श्राद्धं शूद्राणां च तथा भवेत् ॥ २० ॥&lt;br&gt;&#xA;अन्यत्सर्वं समानं स्याद्ब्राह्मणैश्च त्रिवर्णिनाम् ।&lt;br&gt;&#xA;घटकन्यागते सूर्ये कृष्णपक्षे विशेषतः ॥ २१ ॥&lt;br&gt;&#xA;चतुर्थी सप्तमी चैव नवमी च त्रयोदशी ।&lt;br&gt;&#xA;अमावस्या मघा चासु पितृपक्षं प्रकल्पयेत् ॥ २२ ॥&lt;br&gt;&#xA;अष्टम्यां पर्वशेषेषु मातृवर्गं प्रकल्पयेत् ।&lt;br&gt;&#xA;व्यतीपातेऽयने वापि स्वर्भानोरपि दर्शने ॥ २३ ॥&lt;br&gt;&#xA;विष्वोरपि गजच्छायासङ्क्रान्त्यादिषु कारयेत् ।&lt;br&gt;&#xA;शस्त्राग्निभृगुपाताम्बुप्रवेश विधिना मृताः ॥ २४ ॥&lt;br&gt;&#xA;एतोषां तु चतुर्दश्यां श्राद्धं कुर्यात् सुतृप्तये ।&lt;br&gt;&#xA;अन्यदा वापि कर्तव्यं सम्भवे वसुपात्रयोः ॥ २५ ॥&lt;br&gt;&#xA;रात्रौ तु राक्षसं श्राद्धं सन्ध्ययोरुभयोरपि ।&lt;br&gt;&#xA;रात्रावपि च कर्तव्यं यदि स्याद्राहुदर्शनम् ॥ २६ ॥&lt;br&gt;&#xA;गृही त्रयोदशी श्राद्धं न च कुर्वीत पुत्रवान् ।&lt;br&gt;&#xA;मघासु कुर्वतः श्राद्धं ज्येष्ठपुत्रो विनश्यति ॥ २७ ॥&lt;br&gt;&#xA;नन्दायां दारसून् चतुर्दश्यां त्रिजन्मसु ।&lt;br&gt;&#xA;यदि कुर्यान्नवश्राद्धम्। कुलक्षयकरं भवेत् ॥ २८ ॥&lt;br&gt;&#xA;शुक्रे च बुधवारे च गुरोस्सोमस्य वारयोः ।&lt;br&gt;&#xA;एतेषु कुर्वतः श्राद्धं कर्तुर्मरणमादिशेत् ॥ २९ ॥&lt;br&gt;&#xA;पौष्णमादित्यमैन्द्राग्नी रोहिणी त्रय उत्तराः ।&lt;br&gt;&#xA;आत्मनश्च त्रिजन्मानि चतुर्विंशतिभं तथा ॥ ३० ॥&lt;/p&gt;</description>
    </item>
    <item>
      <title>३० प्रायश्चित्त-विधिः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/30_prAyashchitta-vidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kAmikAgamaH/2/30_prAyashchitta-vidhiH/</guid>
      <description>&lt;p&gt;प्रायश्चित्त विधिं वक्ष्ये श्रूयतां द्विजसत्तमाः ।&lt;br&gt;&#xA;विधिर्निषेध इत्येवं चोदना द्विविधा मता ॥ १ ॥&lt;br&gt;&#xA;अनुष्ठितायां तस्यांस्याद्यथावद्धर्म सङ्ग्रहः ।&lt;br&gt;&#xA;वैपरीत्ये त्वधर्मस्यात्तेन पापं महद्भवेत् ॥ २ ॥&lt;br&gt;&#xA;तेनाधो गमने प्राप्ते कर्तुरूर्ध्वं परं पदम् ।&lt;br&gt;&#xA;यत्कर्मनयतीत्युक्तं प्रायश्चित्तमिहागमे ॥ ३ ॥&lt;br&gt;&#xA;प्रकृष्टायास्समानत्वाद्दोषः प्रायः प्रकीर्तितः ।&lt;br&gt;&#xA;चिदात्मा कथितश्शास्त्रे तरणं तु तकारतः ॥ ४ ॥&lt;br&gt;&#xA;सदोषस्यात्मनो यस्मात्तरणं पततो ह्यधः ।&lt;br&gt;&#xA;तस्मात्प्रकीर्तितं विप्राः प्रायश्चित्तं शिवाश्रिताः ॥ ५ ॥&lt;br&gt;&#xA;विधिर्निषेधो वा नास्ति यस्मिन् कर्मण्यनुष्ठिते ।&lt;br&gt;&#xA;तस्मिन् पुण्यं च पापं वा नेति शास्त्रार्थ निश्चयः ॥ ६ ॥&lt;br&gt;&#xA;आवश्यके कृते पूर्वमुखेनैव प्रति क्रिया ।&lt;br&gt;&#xA;कर्तव्या पश्चिमास्येन कोणास्येन न वेति च ॥ ७ ॥&lt;br&gt;&#xA;प्रायश्चित्तं विभेदेन न शक्यं वक्तुमग्रजाः ।&lt;br&gt;&#xA;कर्मणामप्यनन्तत्वाद् ग्रन्थविस्तार दोषतः ॥ ८ ॥&lt;br&gt;&#xA;ततो निगद्यते लेशात् प्रायश्चित्तं सनातनम् ।&lt;br&gt;&#xA;स्नानं जपश्शिवध्यानं प्राणायामः प्रदक्षिणम् ॥ ९ ॥&lt;br&gt;&#xA;लिङ्ग बेरागमादीनां स्वगुरोर्देशिकस्य च ।&lt;br&gt;&#xA;शिवज्ञानरतानां च दर्शनं तन्निरीक्षणम् ॥ १० ॥&lt;br&gt;&#xA;नमस्काराद्यमेतेषां शिवधामनिषेवणम् ।&lt;br&gt;&#xA;शिवाग्नि गुरु पूजा च भोजनं दीक्षितात्मनाम् ॥ ११ ॥&lt;br&gt;&#xA;पुण्यतीर्थावहाह्यश्च पञ्चगव्याशनं ततः ।&lt;br&gt;&#xA;शिवास्त्राम्भस्ततो दीक्षा पुण्यक्षेत्राधिवासनम् ॥ १२ ॥&lt;br&gt;&#xA;उपवासश्चरोर्भुक्तिः पात्रशेषाशनं च यत् ।&lt;br&gt;&#xA;शान्तिश्च शान्तिहोमश्च दिशाख्यः संहिताहुतिः ॥ १३ ॥&lt;br&gt;&#xA;मूर्तिहोमो घृतक्षौद्रक्षीरस्नानाद्यनेकधा ।&lt;br&gt;&#xA;एकाहाद्युत्सवश्शीतकुम्भो वैशेषिकार्चनम् ॥ १४ ॥&lt;br&gt;&#xA;एवमादि समुद्दिष्टं प्रायश्चित्तं सनातनम् ।&lt;br&gt;&#xA;विभज्य लक्षणं तेषां केषाञ्चिदिह कथ्यते ॥ १५ ॥&lt;br&gt;&#xA;पञ्चगोचर सम्भूतश्शिवद्विज कुलोद्भवः ।&lt;br&gt;&#xA;सोष्णीषस्सोत्तरीयश्च नवाम्बर समन्वितः ॥ १६ ॥&lt;br&gt;&#xA;पञ्चाङ्ग भूषणोपेतो देशिको निष्कृतिं चरेत् ।&lt;br&gt;&#xA;प्रायश्चित्तेऽद्भुते वापि शान्तिं सद्यस्ममाचरेत् ॥ १७ ॥&lt;br&gt;&#xA;दिन पक्षर्क्ष लग्नादि प्रेक्षणं नात्र सम्मतम् ।&lt;br&gt;&#xA;प्रायश्चित्तं कृतं सद्यो यदि श्रेष्ठं प्रकीर्तितम् ॥ १८ ॥&lt;br&gt;&#xA;मध्यं सप्तदिनादर्वाक् पक्षाहादधमं भवेत् ।&lt;br&gt;&#xA;तस्मान्मासावसानं तु हीनमित्यभिधीयते ॥ १९ ॥&lt;br&gt;&#xA;मासोर्ध्वं नैव कर्तव्यं यदिशान्त्या समाचरेत् ।&lt;br&gt;&#xA;लिङ्गपीठविमानादि प्रायश्चित्तादिकं नयेत् ॥ २० ॥&lt;br&gt;&#xA;आदौ मध्ये तदन्ते वा सन्धानार्थं द्विजोत्तमाः ।&lt;br&gt;&#xA;प्रायश्चित्ते समुत्पन्ने कर्ता वा देशिकोऽथवा ॥ २१ ॥&lt;br&gt;&#xA;स्थानिको वा यदा कुर्युरौदासीन्यं क्रियां प्रति ।&lt;br&gt;&#xA;वित्ताभावान्मनः क्षोभाद्रागद्वेषादिहेतुभिः ॥ २२ ॥&lt;br&gt;&#xA;पापकर्माभिधाताद्वा एते मद्द्वेषिणोनराः ।&lt;br&gt;&#xA;नृप भङ्गाय जातास्ते राष्ट्रविक्षोभकारिणः ॥ २३ ॥&lt;br&gt;&#xA;अनुशास्याश्च मद्भक्तैर्वीतरागैस्तपस्विभिः ।&lt;br&gt;&#xA;देवस्वहारिणो मर्त्या येऽप्येवं शासनार्हकाः ॥ २४ ॥&lt;br&gt;&#xA;सश्रद्धं निष्कृतिं कुर्युर्मदीयास्ते नरोत्तमाः ।&lt;br&gt;&#xA;राज्ञो हितकराः पुण्यकर्माणो राष्ट्रपोषकाः ॥ २५ ॥&lt;br&gt;&#xA;तद्ग्रामर्द्धिकराः स्थानमत्पूजावृद्धि हेतवः ।&lt;br&gt;&#xA;इति ज्ञात्वा तु यत्नेन प्रायश्चित्तं समाचरेत् ॥ २६ ॥&lt;br&gt;&#xA;अथ मन्त्रजपं कुर्यात् स्नानं चोदितभस्मना ।&lt;br&gt;&#xA;मन्त्रकाय उदग्वक्त्रः पूर्वास्यः साक्षमालिकः ॥ २७ ॥&lt;br&gt;&#xA;शिवाणुमथवाघोरं यद्वा पाशुपतं वरम् ।&lt;br&gt;&#xA;अघोरास्त्रं शिवास्त्रं वा ब्रह्माण्यङ्गानि वा पुनः ॥ २८ ॥&lt;br&gt;&#xA;मेलामन्त्रं तु यद्वान्यं परार्धान्तं शतादितः ।&lt;br&gt;&#xA;जपेत्तदनुरूपेण मितग्रासो हविष्यभुक् ॥ २९ ॥&lt;br&gt;&#xA;अनाहारोऽथ भिक्षाशी चरुभुक् क्षीरपोऽपिवा ।&lt;br&gt;&#xA;शाकयावकपिण्याककन्दमूलफलाशनः ॥ ३० ॥&lt;br&gt;&#xA;स्मरंस्तद् देवतारूपं जपंस्तस्मै निवेदयेत् ।&lt;br&gt;&#xA;जपम् एव समाख्यातः प्रदक्षिण मथोच्यते ॥ ३१ ॥&lt;br&gt;&#xA;नानाविधं तदाख्यातमन्तर्बाह्यविभेदतः ।&lt;br&gt;&#xA;लिङ्ग प्रासादयोर्मध्ये श्रेष्ठाश्रेष्ठं प्रकीर्तितम् ॥ ३२ ॥&lt;br&gt;&#xA;अन्तर्मण्डल शालादावन्तः श्रेष्ठं प्रकीर्तितम् ।&lt;br&gt;&#xA;गर्भे प्रदक्षिणं कर्तुं न शक्यं बहुदोषकृत् ॥ ३३ ॥&lt;br&gt;&#xA;गर्भगेहे भवेल्लिङ्गच्छाया निर्माल्य सङ्करः ।&lt;br&gt;&#xA;सोमसूत्रस्य मूलं च देवसमीप्यमेव वा ॥ ३४ ॥&lt;br&gt;&#xA;परिहृत्य कृतं सर्वं यदि सर्वफलावहम् ।&lt;br&gt;&#xA;अन्तर्मण्डलदेशेऽपि सोमसूत्रं च विद्यते ॥ ३५ ॥&lt;br&gt;&#xA;प्रासादार्ध प्रमाणं प्रासादसममेव वा ।&lt;br&gt;&#xA;निर्माल्यसङ्करोऽपि स्याद्धामछाया च विद्यते ॥ ३६ ॥&lt;br&gt;&#xA;परिहृत्य तु तत्सर्वं प्रदक्षिण मथाचरेत् ।&lt;br&gt;&#xA;सव्यापसव्य मार्गेण कर्तव्यं वा प्रदक्षिणम् ॥ ३७ ॥&lt;br&gt;&#xA;सव्यं चण्ड प्रदेशः स्यादपरं सोमसूत्रतः ।&lt;br&gt;&#xA;सव्यापसव्यमार्गेण मृदुगत्या समाचरेत् ॥ ३८ ॥&lt;br&gt;&#xA;सव्यापसव्यमेवं स्यादन्तर्नित्योत्सवेऽपि वा ।&lt;br&gt;&#xA;छायाया लङ्घनं धाम्नो देवदेवोत्सवेऽपि वा ॥ ३९ ॥&lt;br&gt;&#xA;तत्कालकृतसेवस्य नैव दोषप्रदं भवेत् ।&lt;br&gt;&#xA;तद्बाह्ये नैव दोषस्य प्रवेशोऽस्ति मनागपि ॥ ४० ॥&lt;br&gt;&#xA;प्रयत्नोऽपि महान् बाह्ये बहूनि स्युः पदानि च ।&lt;br&gt;&#xA;पदे पदेऽश्वमेधस्य फलं दशगुणं भवेत् ॥ ४१ ॥&lt;br&gt;&#xA;अङ्गप्रदक्षिणं चान्यदुदयास्तमनान्तकम् ।&lt;br&gt;&#xA;अनयोः पुण्यमाहात्म्यं न शक्यं वक्तुमग्रजाः ॥ ४२ ॥&lt;br&gt;&#xA;क्षेत्रमाहात्म्यतस्त्वेत देवानन्त फलं भवेत् ।&lt;br&gt;&#xA;एवं प्रदक्षिणं ख्यातं शिवाम्भस्तत्र कथ्यते ॥ ४३ ॥&lt;br&gt;&#xA;कुम्भे वा कलशे वाथ स्थण्डिलोपरिसंस्थिते ।&lt;br&gt;&#xA;सूत्रवस्त्र सुवर्णाम्बु कूर्चचन्दन संयुते ॥ ४४ ॥&lt;br&gt;&#xA;शिवेनाङ्गैस्समभ्यर्च्य ब्रह्मभिस्तत्स्थितोदकम् ।&lt;br&gt;&#xA;शिवाम्भ इति निर्दिष्टमस्त्रोदं चास्त्र जापतः ॥ ४५ ॥&lt;br&gt;&#xA;ततः मृच्छ्रादयः प्रोक्ताः कृच्छ्रोऽन्यस्तप्तसञ्ज्ञकः ।&lt;br&gt;&#xA;अतिकृच्छ्रपराकौ द्वौ चान्द्रायणविधिस्ततः ॥ ४६ ॥&lt;br&gt;&#xA;त्रिरात्रमेकभुक्तिस्स्यात् त्रिदिनं लङ्घनं भवेत् ।&lt;br&gt;&#xA;एवं कृच्छ्रः समाख्यातः प्राजापत्य इति स्मृतः ॥ ४७ ॥&lt;br&gt;&#xA;पिबेत्सोष्णं त्र्यहं वारि त्रिदिनं क्षीर भोजनम् ।&lt;br&gt;&#xA;सोष्णामाज्यं त्र्यहं चाद्यात् त्रिदिनं केवलोयदा ॥ ४८ ॥&lt;br&gt;&#xA;तप्त कृच्छ्रमितिख्यातं त्वतिकृच्छ्रश्च कथ्यते ।&lt;br&gt;&#xA;एक विंशति नक्षत्रं त्रिपलं क्षीरभोजनम् ॥ ४९ ॥&lt;br&gt;&#xA;अतिकृच्छ्रः समाख्यातः पराक इह कथ्यते ।&lt;br&gt;&#xA;द्वादशाहनिर्राहारः पराक इति संस्मृतः ॥ ५० ॥&lt;br&gt;&#xA;मासार्धं ग्रासवृद्धिस्स्याच्छुक्ले कृष्णे च हासयेत् ।&lt;br&gt;&#xA;चान्द्रायण विधिः प्रोक्तो जलेनैव जलात्मकः ॥ ५१ ॥&lt;br&gt;&#xA;सायमाद्यन्तयोरह्नो सायं प्रातश्च मध्यमे ।&lt;br&gt;&#xA;चरिष्णुरुपवासं च त्यजेत् भुक्ति चतुष्टयम् ॥ ५२ ॥&lt;br&gt;&#xA;मध्यम द्वितयं वाथ तदर्थं दानमेव वा ।&lt;br&gt;&#xA;उपवासः समाख्यातश्शान्तिस्त्वत्र निगद्यते ॥ ५३ ॥&lt;br&gt;&#xA;मण्डपं तु शुभाशायामग्नौ वा पूर्व वर्त्मना ।&lt;br&gt;&#xA;तन्मध्ये कुण्डमापाद्य कृतं हस्तमितन्तथा ॥ ५४ ॥&lt;br&gt;&#xA;शिल्पिनं च विसृज्याथ पुण्याहप्रोक्षणं नयेत् ।&lt;br&gt;&#xA;देवं संशोध्य विधिना स्नपनं प्रत्यहं नयेत् ॥ ५५ ॥&lt;br&gt;&#xA;गन्धाद्यैः पुष्कलैरिष्ट्वा शान्तिकर्म समारभेत् ।&lt;br&gt;&#xA;संस्कृत्य कुण्डं वह्निं च शिवं साङ्गं च तर्पयेत् ॥ ५६ ॥&lt;br&gt;&#xA;अघोरामथवा शैवमस्त्रं पाशुपतं तु वा ।&lt;br&gt;&#xA;अघोरास्त्रमथान्यं वा सुसिद्धं देशिकात्मना ॥ ५७ ॥&lt;br&gt;&#xA;कर्णिकायां समभ्यर्च्य साङ्गं सन्तर्पयेदथ ।&lt;br&gt;&#xA;समिदाज्यं च गव्यं च मधुरत्रय संयुतम् ॥ ५८ ॥&lt;br&gt;&#xA;तिलदूर्वाक्षतैर्युक्तं शुद्धान्नं वाथ पायसम् ।&lt;br&gt;&#xA;सहस्रं वा तदर्थं वा शतमष्टाधिकं तु वा ॥ ५९ ॥&lt;br&gt;&#xA;प्रत्यहं होमयेदेतैर्मन्त्रमादौ समुच्चरन् ।&lt;br&gt;&#xA;स्वाहान्ते भगवन् सर्वक्षोपनाशम्पदं ततः ॥ ६० ॥&lt;br&gt;&#xA;कुरुकुर्वीति संयुक्तं प्रतिमन्त्रं दशान्तरम् ।&lt;br&gt;&#xA;पञ्चाशदन्तरं वापि शतमन्त्रान्तरं तु वा ॥ ६१ ॥&lt;br&gt;&#xA;पठन् होमं समाप्यैवं पूर्णामन्ते समाचरेत् ।&lt;br&gt;&#xA;मुखवाससमायुक्तं ताम्बूलं च निवेद्य च ॥ ६२ ॥&lt;br&gt;&#xA;कामिकादि शिवज्ञानं पञ्चदिक्षु व्यवस्थितम् ।&lt;br&gt;&#xA;तत्तद्दिङ्मुख सञ्जातं पठेयुश्शास्त्रपारगाः ॥ ६३ ॥&lt;br&gt;&#xA;प्राचि तत्पुरुषं घोरं दक्षिणे वाममुत्तरे ।&lt;br&gt;&#xA;पश्चिमे जातमीशानं जपेयुस्तत्र दीक्षिताः ॥ ६४ ॥&lt;br&gt;&#xA;ऋगाद्यध्ययनं कुर्युश्चत्वारो वेदपारगाः ।&lt;br&gt;&#xA;स्तोतारो बहवो वैकः पठेयुः स्तोत्र संहतिम् ॥ ६५ ॥&lt;br&gt;&#xA;तदर्थ भावनोपेतास्संस्कृताश्शिवदीक्षया ।&lt;br&gt;&#xA;एतत् सर्वं प्रकर्तव्यं स्नातैर्होम प्रवर्तकैः ॥ ६६ ॥&lt;br&gt;&#xA;होमरक्षां च सङ्गृह्य दत्वार्घ्यं च पराङ्मुखम् ।&lt;br&gt;&#xA;निरोध्य तत्र देवेशं दद्यादन्तर्बहिर्बलिम् ॥ ६७ ॥&lt;br&gt;&#xA;समाचम्य कृतन्यासः प्रविशेद्देवसन्निधिम् ।&lt;br&gt;&#xA;होमकर्म निवेद्यास्मै प्रार्थयेत् दुरित क्षयम् ॥ ६८ ॥&lt;br&gt;&#xA;एवं शान्तिस्समादिष्टा नवधा सा समीरिता ।&lt;br&gt;&#xA;एक त्रिपञ्चसप्ताहनवाहैश्च द्विसप्तकैः ॥ ६९ ॥&lt;br&gt;&#xA;पक्षत्रिसप्त नक्षत्रैरविच्छिन्नायतस्ततः ।&lt;br&gt;&#xA;कुण्डे विसर्जनं नोक्तं देवस्याग्नेः पुराविधेः ॥ ७० ॥&lt;br&gt;&#xA;विसर्जनं तु वा देवे पावकस्य न सर्वथा ।&lt;br&gt;&#xA;शान्तिरेवं समारव्याता शान्तिहोमो विधीयते ॥ ७१ ॥&lt;br&gt;&#xA;स च द्विविध उद्दिष्टश्श्रेष्ठः पूर्वं निगद्यते ।&lt;br&gt;&#xA;शुभाशास्वग्निदेशे वा मण्डपे समलङ्कृते ॥ ७२ ॥&lt;br&gt;&#xA;स्थण्डिलं तत्र सङ्कल्प्य तन्मध्ये विन्यसेत्घटम् ।&lt;br&gt;&#xA;ससूत्रं सोदकं कूर्चवस्त्रहेमाम्बुजान्वितम् ॥ ७३ ॥&lt;br&gt;&#xA;सितचन्दन दिग्धाङ्गं फलपल्लव संयुतम् ।&lt;br&gt;&#xA;परितः कलशानष्टौ वस्त्रकूर्चादि संयुतान् ॥ ७४ ॥&lt;br&gt;&#xA;विन्यस्य मध्यमे कुम्भे यजेत्पाशुपताह्वयम् ।&lt;br&gt;&#xA;प्रणवासनमारुढं दुराधर्षं महाबलम् ॥ ७५ ॥&lt;br&gt;&#xA;पञ्चास्यं दशकर्णं च प्रतिवक्त्रं त्रिलोचनम् ।&lt;br&gt;&#xA;दंष्ट्राकराकमत्युग्रं मुक्तनादं सुदुर्जयम् ॥ ७६ ॥&lt;br&gt;&#xA;कपालमालाभरणं चन्द्रार्धकृतशेखरम् ।&lt;br&gt;&#xA;केकराक्षं महामालानागाभरणलेलिहम् ॥ ७७ ॥&lt;br&gt;&#xA;सूर्यकोट्ययुताभं च विघ्नसङ्घात मर्दकम् ।&lt;br&gt;&#xA;भुजैर्दशभिरत्युग्रैर्भैरवास्त्रैस्समन्वितम् ॥ ७८ ॥&lt;br&gt;&#xA;खड्गचापमहाशूलाभयपाशांश्च दक्षिणे ।&lt;br&gt;&#xA;खेटबाणा कपालांश्च वरप्रासौ च वामतः ॥ ७९ ॥&lt;br&gt;&#xA;पिङ्गाभस्मश्रु संयुक्तं तथाविधशिरोरुहम् ।&lt;br&gt;&#xA;ध्यात्वैवं समुच्चरन् मन्त्रमावाह्यार्चनमारभेत् ॥ ८० ॥&lt;br&gt;&#xA;ॐ श्लीङ्कार संयुक्तं पं शुं हुफण्णस्त्विति ।&lt;br&gt;&#xA;प्रणवं वह्नि दिग्भागे श्लीङ्कारं शाङ्करे यजेत् ॥ ८१ ॥&lt;br&gt;&#xA;पङ्कारं नैक्रते भागे शङ्कारं वायु गोचरे ।&lt;br&gt;&#xA;ओङ्कारादि फडान्ताश्च वर्णाः स्थाने हृदादयः ॥ ८२ ॥&lt;br&gt;&#xA;सर्वे पाशुपतोपेतहृदयादि समन्विताः ।&lt;br&gt;&#xA;फडन्तान् प्रणवोपेतान् वज्रादीन् कलशेषु तान् ॥ ८३ ॥&lt;br&gt;&#xA;इष्ट्वा गन्धादिभिर्देवं नैवेद्यान्तं समर्चयेत् ।&lt;br&gt;&#xA;तदग्रे हास्तिके वृत्त कुण्डे वा स्थण्डिलेऽपि वा ॥ ८४ ॥&lt;br&gt;&#xA;संस्कृते पूर्ववत्पञ्चसंस्काररैस्संस्कृतेऽनले ।&lt;br&gt;&#xA;देवं पाशुपतं साङ्गमावाह्याभ्यर्च्य तर्पयेत् ॥ ८५ ॥&lt;br&gt;&#xA;समिदाज्यतिलक्षीरसितदूर्वाचरूंस्ततः ।&lt;br&gt;&#xA;सहस्रं वा तदर्धं वा शतमष्टोत्तरं तु वा ॥ ८६ ॥&lt;br&gt;&#xA;प्रत्येकं जुहुयान्मन्त्रमुच्छरन् कर्मनिर्दिशेत् ।&lt;br&gt;&#xA;भगवन् दोषशान्तिं तु कुरुकुर्विति देशिकः ॥ ८७ ॥&lt;br&gt;&#xA;अङ्गानि दश चास्त्राणि दशहुत्वा प्रतोषयेत् ।&lt;br&gt;&#xA;पूर्णाहुतिं ततो दद्यादस्त्रं पाशुपतं स्मरन् ॥ ८८ ॥&lt;br&gt;&#xA;प्रायश्चित्ताहुतिं हुत्वा मन्त्रं पाशुपतं स्मरन् ।&lt;br&gt;&#xA;पुनः पूर्णां च ताम्बूलं दत्वार्घ्यं च पराङ्मुखम् ॥ ८९ ॥&lt;br&gt;&#xA;कृत्वा लयाङ्गमाकर्मपर्यन्तं परिरक्षयेत् ।&lt;br&gt;&#xA;प्रत्यहं वा तदुत्पाद्य तर्पयेदस्त्र रूपिणम् ॥ ९० ॥&lt;br&gt;&#xA;अन्तर्बहिर्बलिं दत्वा समाचम्याणुविग्रहः ।&lt;br&gt;&#xA;समर्पितक्रिये देवे त्वभीष्टं प्रार्थयेद्गुरुः ॥ ९१ ॥&lt;br&gt;&#xA;कुम्भाद्देवं विसृज्याथ द्वादशान्ते नियोजयेत् ।&lt;br&gt;&#xA;ततस्तत्कुम्भ पानीयैः प्रोक्षयेदभितस्ततः ॥ ९२ ॥&lt;br&gt;&#xA;होमो वा समिदाज्यान्नैः कुम्भसंस्थापनं विना ।&lt;br&gt;&#xA;कर्तव्यश्शान्तिहोमोऽयं शान्त्युक्तदिनसङ्ख्यया ॥ ९३ ॥&lt;br&gt;&#xA;दिशा होमं ततो वक्ष्ये द्विविधस्स उदाहृतः ।&lt;br&gt;&#xA;प्रायश्चित्तार्थमन्योऽयं स्नपनाद्यङ्ग भाग्भवेत् ॥ ९४ ॥&lt;br&gt;&#xA;लिङ्गेवा प्रतिमायां वा पीठे प्रासाद एव वा ।&lt;br&gt;&#xA;मण्डपे मालिकादौ वा वृक्षादेर्मूल एव वा ॥ ९५ ॥&lt;br&gt;&#xA;यदर्थं वर्तते प्रायश्चित्तं तस्यचतसृषु ।&lt;br&gt;&#xA;दिक्षु कूटान् प्रपां वापि कृत्वा कुण्ड चतुष्टयम् ॥ ९६ ॥&lt;br&gt;&#xA;वेदाश्रं वा सुवृत्तं वा हस्तमात्रमितं यथा ।&lt;br&gt;&#xA;स्थण्डिलं वा समापाद्य प्रोक्षयेदस्त्र वारिणा ॥ ९७ ॥&lt;br&gt;&#xA;सर्वार्थं वा चतुर्दिक्षु प्रासादस्य तदाचरेत् ।&lt;br&gt;&#xA;एकं वा कूटमापाद्य तत्र सर्वं समाचरेत् ॥ ९८ ॥&lt;br&gt;&#xA;मध्यमे वेदिकायुक्तं कुम्भसंस्थापनाय च ।&lt;br&gt;&#xA;अथैतद्यागशालायां कर्म सर्वं समापयेत् ॥ ९९ ॥&lt;br&gt;&#xA;अथान्यत् कुण्डमैशान्यां ब्रह्माङ्ग सहितस्य च ।&lt;br&gt;&#xA;तर्पणार्थं महेशस्य कल्प्यं वा मुनिपुङ्गवाः ॥ १०० ॥&lt;br&gt;&#xA;शिवं सम्पूज्य विधिवल्लिङ्गे वा स्थण्डिलादिके ।&lt;br&gt;&#xA;तदग्रे संयजेदस्त्रंशिवाख्यन्देशिकोत्तमः ॥ १०१ ॥&lt;br&gt;&#xA;चतुर्वक्त्रं ज्वलत्केशं विद्युत्पुञ्जसमप्रभम् ।&lt;br&gt;&#xA;चन्द्रखण्डसुमूर्धानं सचतुष्कर पल्लवम् ॥ १०२ ॥&lt;br&gt;&#xA;अशनिध्वनिसंयुक्तमसह्यं भीमविक्रमम् ।&lt;br&gt;&#xA;द्वादशाक्षियुतं शक्तिशूलाभयवरान्वितम् ॥ १०३ ॥&lt;br&gt;&#xA;ध्यात्वैवं गन्धपुष्पाद्यैः शिवास्त्रं स्वाणुनार्चयेत् ।&lt;br&gt;&#xA;दक्षेऽघोरमभ्यर्च्य पश्चात् पाशुपतं यजेत् ॥ १०४ ॥&lt;br&gt;&#xA;सौम्ये प्रत्यङ्गिरा पूज्या तद्ध्यानमन्त्रमुच्यते ।&lt;br&gt;&#xA;ॐ ह्रीङ्ङ्कारं ततः कृष्णवाससे चेति यत्पदम् ॥ १०५ ॥&lt;br&gt;&#xA;ततश्च सिह्मवदने महावदन इत्यपि ।&lt;br&gt;&#xA;महाभैरविवर्णे च सर्वशत्रुपदं ततः ॥ १०६ ॥&lt;br&gt;&#xA;कर्मविध्वंसिनीत्येवं परमन्त्रपदं ततः ।&lt;br&gt;&#xA;च्छेदनीत्युद्धरे पश्चात् सर्वभूतदमन्यपि ॥ १०७ ॥&lt;br&gt;&#xA;सर्वभूतांस्ततो बन्धबन्धेति पदमुद्धरेत् ।&lt;br&gt;&#xA;सर्वविघ्नानिति पदं छिन्धिछिन्धीति यत्पदम् ॥ १०८ ॥&lt;br&gt;&#xA;सर्वव्याधि निकृन्तेति निकृन्तेति पदं च यत् ।&lt;br&gt;&#xA;सर्वदुष्यांस्ततो भक्ष भक्षेति पदमुद्धरेत् ॥ १०९ ॥&lt;br&gt;&#xA;ज्वाला जिह्वे करालेति पदं दंष्ट्रेपदं पुन ।&lt;br&gt;&#xA;प्रत्यङ्गिरे पदं पश्चात् ह्रीं नमोस्त्विति यत् पदम् ॥ ११० ॥&lt;br&gt;&#xA;ते स्वाहेत्युद्धरेदेष मन्त्रः प्रत्यङ्गिरात्मकः ।&lt;br&gt;&#xA;प्रणवात् सप्तवर्णं हृच्छिरः पञ्चदशाक्षरम् ॥ १११ ॥&lt;br&gt;&#xA;दशाक्षरा शिखा तस्मात् कवचं सप्तवर्णकम् ।&lt;br&gt;&#xA;तथैव तस्मान्नेत्राणुश्चतुस्त्रिं।शद्भिरस्त्रकम् ॥ ११२ ॥&lt;br&gt;&#xA;त्रयोदशार्णा गायत्री सावित्री सप्तवर्णतः ।&lt;br&gt;&#xA;नमः स्वाहावषड्वौषड् ह्रुम्फड् युक्ता हृदादयः ॥ ११३ ॥&lt;br&gt;&#xA;सिह्मवक्त्रोग्रदंष्ट्राग्निसप्रभोर्ध्वशिखान्विताम् ।&lt;br&gt;&#xA;कृष्णाञ्जननिभां वृत्तरक्तनेत्रत्रयान्विताम् ॥ ११४ ॥&lt;br&gt;&#xA;वहन्तीं सव्यहस्ताभ्यां शूलं डमरुकं परम् ।&lt;br&gt;&#xA;वहन्तीं वामहस्ताभ्यां मुण्डं शेषे तु पल्लवम् ॥ ११५ ॥&lt;br&gt;&#xA;कृष्णाम्बरधरां सास्रमांसास्यां नर्तने रताम् ।&lt;br&gt;&#xA;मौक्तिकाभरणैर्युक्तां सर्वावयवभूषणाम् ॥ ११६ ॥&lt;br&gt;&#xA;अट्टहासरवोपेतां कृष्णाजिन समन्विताम् ।&lt;br&gt;&#xA;ध्यात्वैवं गन्धपुष्पाद्यैरर्चयेत्परमेश्वरीम् ॥ ११७ ॥&lt;br&gt;&#xA;अथवा पञ्चकुम्भांस्तु ससूत्रान् वस्त्रवेष्टितान् ।&lt;br&gt;&#xA;गन्धोदकोदरान् कूर्चहेम पङ्कजसंयुतान् ॥ ११८ ॥&lt;br&gt;&#xA;पृथक् स्थण्डिलकाधारान् सपिधानान् सपल्लवान् ।&lt;br&gt;&#xA;चन्दनालिप्तदेहांस्तु विन्यस्य करकेण च ॥ ११९ ॥&lt;br&gt;&#xA;तथाविधेन संयुक्तं तत्र मध्ये शिवाम्बिकाम् ।&lt;br&gt;&#xA;प्रागुक्तया परितोऽस्त्राणि ततः प्रत्यङ्गिरामपि ॥ १२० ॥&lt;br&gt;&#xA;इष्ट्वा विज्ञाप्य होमार्थं विशेयुः पावकालयम् ।&lt;br&gt;&#xA;कुण्डं स्वकीयं संस्कृत्य पावकं च यथा पुरा ॥ १२१ ॥&lt;br&gt;&#xA;स्वस्वदेवान् समावाह्य साङ्गान् गन्धादिना सह ।&lt;br&gt;&#xA;तर्पयेयुर्यथान्यायं मूर्तिपा गुरुणा सह ॥ १२२ ॥&lt;br&gt;&#xA;कुर्युश्चाध्ययनं मन्त्रजपं स्तोत्र जपादिकम् ।&lt;br&gt;&#xA;प्राग्वत् समाहिताः स्वस्वदिक्षु सम्यग् व्यवस्थिताः ॥ १२३ ॥&lt;br&gt;&#xA;प्लक्षोदुम्बरकाश्वत्थ वटास्समिध ईरिताः ।&lt;br&gt;&#xA;प्रधानस्य पलाशस्स्यात् स च सर्वत्र वा मतः ॥ १२४ ॥&lt;br&gt;&#xA;तिलाज्यदूर्वास्समिधः क्षीराक्तार्काङ्गुलायतः ।&lt;br&gt;&#xA;चरूश्च होमद्रव्याणि शतं पञ्चाशदेव वा ॥ १२५ ॥&lt;br&gt;&#xA;प्रत्येकमेतैर्जुहुयुः स्वदेवध्यान तत्पराः ।&lt;br&gt;&#xA;प्रायश्चित्ताहुतिं पूर्णां ताम्बूलाहुतिसंयुताम् ॥ १२६ ॥&lt;br&gt;&#xA;रक्षादानं निरोधार्घ्यं लयाङ्गे सन्निरोधनम् ।&lt;br&gt;&#xA;अन्तर्बहिर्बलिं पश्चादाचान्तो मन्त्रविग्रहः ॥ १२७ ॥&lt;br&gt;&#xA;कर्म विज्ञापनं देवे प्रार्थयंस्तत्प्रसादतः ।&lt;br&gt;&#xA;कर्तुर्भस्मप्रदानं च कुर्यात्सर्वमनुक्रमात् ॥ १२८ ॥&lt;br&gt;&#xA;देवं कुम्भस्थपानीयैः संस्नाप्याभ्यर्चयेद्गुरुः ।&lt;br&gt;&#xA;देव धाम्निकृतं चैतद्यदि कुम्भोदकैस्तदा ॥ १२९ ॥&lt;br&gt;&#xA;प्रायश्चित्तं समुद्दिश्य वर्तते प्रोक्षयेत्तुतम् ।&lt;br&gt;&#xA;दिशाहोमस्समाख्यातस्सर्वारिष्ट निवारणः ॥ १३० ॥&lt;br&gt;&#xA;दिशाहोमो द्वितीयोऽसौ विशेषतस्तत्र कथ्यते ।&lt;br&gt;&#xA;प्रत्यङ्गिरायाश्चास्त्राणां पूजा नात्र समीरिता ॥ १३१ ॥&lt;br&gt;&#xA;समिदाज्योदनैर्होमस्सुतिलैस्सिततण्डुलैः ।&lt;br&gt;&#xA;होमश्च पुरुषाघोरवामाजैर्दिक्षु सम्मतः ॥ १३२ ॥&lt;br&gt;&#xA;स्नपनादिषु होमेऽयं चतुर्दिक्षु च सम्मतः ।&lt;br&gt;&#xA;वक्ष्येहं संहिताहोमं सर्वदोषनिकृन्तनम् ॥ १३३ ॥&lt;br&gt;&#xA;शुभाशायामथान्यस्मिन् नित्याग्नौ यागमण्डपे ।&lt;br&gt;&#xA;उत्सवाद्यग्निमध्ये वा स्थण्डिले वा समाचरेत् ॥ १३४ ॥&lt;br&gt;&#xA;सब्रह्माङ्गश्शिवश्शास्त्रे संहितेत्यभिधीयते ।&lt;br&gt;&#xA;तैर्मन्त्रैस्संस्कृते वह्नौ गन्धाद्यैरर्चितो गुरुः ॥ १३५ ॥&lt;br&gt;&#xA;पलाशसमिदाज्यान्नैश्शत सङ्ख्या शिवाणुना ।&lt;br&gt;&#xA;शिवाद्दशांशतोऽङ्गानामाहुतिर्ब्रह्मणामपि ॥ १३६ ॥&lt;br&gt;&#xA;ततोऽघोराणुना होमं पञ्चविंशतिसङ्ख्यया ।&lt;br&gt;&#xA;प्रायश्चित्तार्थमापाद्य पूर्णां कुर्याद्विधानतः ॥ १३७ ॥&lt;br&gt;&#xA;संहिताहोम एष स्यान्मूर्तिहोमो विधीयते ।&lt;br&gt;&#xA;हर्म्याग्रेऽन्यत्र वा कृता स्थण्डिलं कृतमण्डले ॥ १३८ ॥&lt;br&gt;&#xA;शिवकुम्भं न्यसेन्मध्ये वर्धनीं तस्य दक्षिणे ।&lt;br&gt;&#xA;अष्टदिक्ष्वष्ट कुम्भांस्तु वज्राद्यायुध संयुतान् ॥ १३९ ॥&lt;br&gt;&#xA;ससूत्रान् सापिधानाश्च सवस्त्रान् सहिरण्यकान् ।&lt;br&gt;&#xA;गन्धोदकोदरान् गन्धपुष्पधूपदीप प्रदीपकैः ॥ १४० ॥&lt;br&gt;&#xA;मध्यकुम्भे शिवं चेष्टवाघोरास्त्रं करके यजेत् ।&lt;br&gt;&#xA;यद्वाघोरास्त्रराजानं मध्यकुम्भे शिवं विना ॥ १४१ ॥&lt;br&gt;&#xA;वर्धनीमपि हित्वैव साङ्गमभ्यर्चयेद्गुरुः ।&lt;br&gt;&#xA;दत्वासनमथास्त्रासनाय हुं फण्णमस्त्विति ॥ १४२ ॥&lt;br&gt;&#xA;दत्वास्त्रमूर्तये हुं फण्णमो मूर्तिं च तामपि ।&lt;br&gt;&#xA;ध्यायेत्सूर्यसहस्राभं प्रलयाम्बुदनिस्वनम् ॥ १४३ ॥&lt;br&gt;&#xA;प्रदीप्तदशन प्रान्तप्रकाशमुखकन्दरम् ।&lt;br&gt;&#xA;त्र्यक्षं तटिल्लताजिह्वादीप्तभ्रूश्ममश्रुमूर्धजम् ॥ १४४ ॥&lt;br&gt;&#xA;सर्वोपवीतं शूलासिशक्तिमुद्गरधारिणम् ।&lt;br&gt;&#xA;चतुर्भुजं चतुर्वक्त्रं स्फुरच्चन्द्रार्ध शेखरम् ॥ १४५ ॥&lt;br&gt;&#xA;नृत्यन्तं तं महाकायं नागाभरण भूषितम् ।&lt;br&gt;&#xA;देवदानवदैत्यानां दर्पितानां विमर्दकम् ॥ १४६ ॥&lt;br&gt;&#xA;वज्रादि शूल पर्यन्तान्यभितोऽस्त्राणि संयजेत् ।&lt;br&gt;&#xA;पद्मं चक्रं तथैशाने नैऋते च क्रमाद्यजेत् ॥ १४७ ॥&lt;br&gt;&#xA;तदग्र कल्पिते कुण्डे हास्तिके वृत्तसन्निभे ।&lt;br&gt;&#xA;स्थण्डिले संस्कृते वापि वह्निं विन्यस्य देशिकः ॥ १४८ ॥&lt;br&gt;&#xA;संस्कृत्य पञ्चसंस्कारैर्वह्निकार्योक्तवर्त्मना ।&lt;br&gt;&#xA;तत्रावाह्य यजेत्साङ्गम् अघोरास्त्रं शिवानले ॥ १४९ ॥&lt;br&gt;&#xA;समिदाज्य तिलक्षीरसितदूर्वामधुत्रयम् ।&lt;br&gt;&#xA;हविष्यान्नं सहस्रं वा तदर्धं शतमेव वा ॥ १५० ॥&lt;br&gt;&#xA;प्रत्येकं जुहुयादेतैरघोरास्त्रं शिवानले ।&lt;br&gt;&#xA;कर्मनिर्देश संयुक्तमङ्गैरस्त्रैश्च तर्पयेत् ॥ १५१ ॥&lt;br&gt;&#xA;पूर्णाहुतिं ततो दत्वा प्रायश्चित्तं समाप्य च ।&lt;br&gt;&#xA;पुनः पूर्णां च ताम्बूलं दत्वा स्तुत्वाभिवन्द्य च ॥ १५२ ॥&lt;br&gt;&#xA;अध्येष्याभीष्टमाचार्यो होमरक्षां समाचरेत् ।&lt;br&gt;&#xA;स्वार्थं च यजमानार्थं च दद्यादर्घ्यं पराङ्मुखम् ॥ १५३ ॥&lt;br&gt;&#xA;लयाङ्गं पूजयित्वान्ते शिवं व्याहृतिमाचरेत् ।&lt;br&gt;&#xA;तत्रैव रक्षयेन्नित्यं यावत्कर्म समाप्तये ॥ १५४ ॥&lt;br&gt;&#xA;प्रत्यहं जनयेद्वाथ स्थण्डिले होमकर्मणि ।&lt;br&gt;&#xA;अन्तर्बहिर्बलिं दत्वा समाचम्याणुविग्रहः ॥ १५५ ॥&lt;br&gt;&#xA;गत्वा कुम्भान्तिकं कर्म विज्ञाप्येशेऽस्त्ररूपिणि ।&lt;br&gt;&#xA;ततस्तत्कुम्भ पानीयैः स्नापयेत् परमेश्वरम् ॥ १५६ ॥&lt;br&gt;&#xA;गन्धपुष्पसृगाद्यैश्च नैवेद्यान्तैः प्रपूजयेत् ।&lt;br&gt;&#xA;सम्प्रार्थ्य वाञ्चितं देवाल्लब्धानुज्ञः प्रसादजम् ॥ १५७ ॥&lt;br&gt;&#xA;भस्मापि यजमानाय दातव्यं होमकर्मणि ।&lt;br&gt;&#xA;अत्राप्यध्ययनं मन्त्रजपं शान्तिवदाचरेत् ॥ १५८ ॥&lt;br&gt;&#xA;मूर्तिहोमः समाख्यातः प्रायश्चित्तार्थमीरितः ।&lt;br&gt;&#xA;अन्योऽपि मूर्तिहोमस्य विशेषस्त्वत्र कथ्यते ॥ १५९ ॥&lt;br&gt;&#xA;यजेत् कुम्भास्त्रवर्धन्योर्मध्यमे शिवमम्बिकाम् ।&lt;br&gt;&#xA;संयजेन्मूर्तिमूर्तीशानष्ट कुम्भेषु बाह्यतः ॥ १६० ॥&lt;br&gt;&#xA;अष्टदिक्षु च शर्वादिमन्त्रैर्होमं समाचरेत् ।&lt;br&gt;&#xA;स्थण्डिलेष्वष्टकुण्डेषु वेदिकासहितेषु वा ॥ १६१ ॥&lt;br&gt;&#xA;समिदाज्यतिलक्षीरयवैरष्टोत्तरंशतम् ।&lt;br&gt;&#xA;पञ्चाशत्सङ्ख्यकं वापि तदर्थं वा पृथक् पृथक् ॥ १६२ ॥&lt;br&gt;&#xA;पलाशोदुम्बराश्वत्थ वटा दिक्षु विदिक्ष्वथ ।&lt;br&gt;&#xA;शम्यपार्मश्रीवृक्षप्लक्षास्समिध ईरिताः ॥ १६३ ॥&lt;br&gt;&#xA;क्षीरसस्येन्द्र हीनैर्वा पञ्चकुण्ड घटैस्तु वा ।&lt;br&gt;&#xA;पञ्चपक्षेऽष्तपक्षे वा स्थण्डिलं पूर्वदिग्गतम् ॥ १६४ ॥&lt;br&gt;&#xA;विधाय सर्वं मन्त्रैस्तु होमं तत्र समाचरेत् ।&lt;br&gt;&#xA;पूर्वस्मिन्नीश कुण्डे वा गुरुस्संहितायाहुतिम् ॥ १६५ ॥&lt;br&gt;&#xA;पूर्णाहुतिं ततो दत्वा घटोदैः स्नापयेच्छिवम् ।&lt;br&gt;&#xA;सम्पूज्य गन्धपुष्पाद्यैः प्रार्थयेदिष्टसिद्धये ॥ १६६ ॥&lt;br&gt;&#xA;एवं श्रेष्ठादि भेदेन मूर्तिहोमस्त्रिधामतः ।&lt;br&gt;&#xA;कर्तव्यो मूर्तिहोमोयं मूर्तीशार्चनहोमयुक् ॥ १६७ ॥&lt;br&gt;&#xA;सम्प्रोक्षण प्रतिष्ठादौ निष्कृत्यै नायमीरितः ।&lt;br&gt;&#xA;शान्त्युक्तदिन सङ्ख्याया वशेनैतत्समाचरेत् ॥ १६८ ॥&lt;br&gt;&#xA;मूर्तिहोम इति प्रोक्तो घृतस्नानादिकः पुरा ।&lt;br&gt;&#xA;यतो मया समदिष्ट स्ततो नाद्यापि कथ्यते ॥ १६९ ॥&lt;br&gt;&#xA;एकसन्ध्यादि भेदेन नित्यपूजा विलोपने ।&lt;br&gt;&#xA;द्वारेशार्चनलोपे च पञ्चशुद्धिविलोपने ॥ १७० ॥&lt;br&gt;&#xA;लोपे चासनसंस्कारोपचाराणामथावृतेः ।&lt;br&gt;&#xA;पाद्यादीनां चतुष्के चाभ्यङ्गकोद्वर्तनेऽपि वा ॥ १७१ ॥&lt;br&gt;&#xA;निमज्जन विहीने वा तैलाद्यैस्संयुते शिवे ।&lt;br&gt;&#xA;अर्चिते पञ्चगव्ये वा लुप्ते पञ्चामृतेऽपि वा ॥ १७२ ॥&lt;br&gt;&#xA;गन्धेऽदत्तेऽथवा स्वल्पे पुष्पे दत्ते विपर्ययात् ।&lt;br&gt;&#xA;दीपे चारात्रिके लुप्ते धूपारात्रिकयोरथ ॥ १७३ ॥&lt;br&gt;&#xA;नीराजनस्य वा दीपमालास्थेनाहृतेन वा ।&lt;br&gt;&#xA;मूषिकाद्यैस्तु दीपेन वह्निना वा द्विजोत्तमाः ॥ १७४ ॥&lt;br&gt;&#xA;लिङ्गबेरागमादौ तु स्पृष्टे दुष्टेऽन्यवर्णकैः ।&lt;br&gt;&#xA;लिङ्गादिस्थेऽम्बरे दग्धे दग्धे सद्मनिवातथा ॥ १७५ ॥&lt;br&gt;&#xA;दीपे च रक्षादीपे वा हविष्यामन्त्रणात्मके ।&lt;br&gt;&#xA;हीने काण्डपटे गन्धे पुष्पे नैवेद्यकादिषु ॥ १७६ ॥&lt;br&gt;&#xA;कृमिकीटनराद्यस्थिनखरोमादिदर्शने ।&lt;br&gt;&#xA;देवाय दत्तद्रव्येषु नखरोमादिदर्शने ॥ १७७ ॥&lt;br&gt;&#xA;श्लेष्माश्रुरुधिराद्युक्तद्रव्यैरम्भ्यर्चितेशिवे ।&lt;br&gt;&#xA;सामान्यप्राणिसम्भूत मलयुक्तैरथापिवा ॥ १७८ ॥&lt;br&gt;&#xA;नैवेद्याहरणे काले तोयसेके विलोपिते ।&lt;br&gt;&#xA;तदाक्रमे वा शङ्खस्य निस्वने वा तदुज्झिते ॥ १७९ ॥&lt;br&gt;&#xA;प्रागेव निश्चित द्रव्यहीने तस्य वर्धने ।&lt;br&gt;&#xA;लिङ्गे बेरादिके शून्यमस्तके पूर्वकल्पिते ॥ १८० ॥&lt;br&gt;&#xA;मालाद्येऽवस्थिते म्लाने लिङ्गाद्ये पूजिते सति ।&lt;br&gt;&#xA;बलावदत्ते नित्ये वा वह्निकर्मणि नित्यके ॥ १८१ ॥&lt;br&gt;&#xA;काम्ये वा त्वकृते कुण्डवह्नि संस्कार लोपने ।&lt;br&gt;&#xA;अशैवाग्नौ कृते होमे वैदिकादि क्रियाकृतौ ॥ १८२ ॥&lt;br&gt;&#xA;केवले सशिवे वाग्नौ निर्वाणेतु द्विजोत्तमाः ।&lt;br&gt;&#xA;होमद्रव्येऽथवा हीने नित्योत्सवविलोपने ॥ १८३ ॥&lt;br&gt;&#xA;बेरं विहाय वा तस्मिन् पुष्पलिङ्गादिभिः कृते ।&lt;br&gt;&#xA;वृष्टिपातादिभिर्वापि राष्ट्रक्षोभादि हेतुभिः ॥ १८४ ॥&lt;br&gt;&#xA;गर्भगेहे कृते तस्मिन् तत्काले दीपलोपने ।&lt;br&gt;&#xA;अतोद्य नृत्तकरणे वितानस्य विलोपने ॥ १८५ ॥&lt;br&gt;&#xA;बलिप्रदान कालेतु वाद्यदीपविलोपने ।&lt;br&gt;&#xA;पादुकाराधन हीने तद्याने वा विलोपिते ॥ १८६ ॥&lt;br&gt;&#xA;अयोजितास्त्रनाथे वा लिङ्गे पाशुपताह्वये ।&lt;br&gt;&#xA;उक्तप्रदक्षिणे हीने वैपरीत्यप्रदक्षिणे ॥ १८७ ॥&lt;br&gt;&#xA;बैरादौ पतिते वान्नलिङ्गे पात्रेऽथ पादुके ।&lt;br&gt;&#xA;सौख्ये कृते तदङ्गे वा पञ्चाचार्याधिपोज्झिते ॥ १८८ ॥&lt;br&gt;&#xA;सौख्यश्लोकविहीनेतु गणिकापतनेऽथवा ।&lt;br&gt;&#xA;तदा दीपेऽथवा गाने विहीने तु द्विजोत्तमाः ॥ १८९ ॥&lt;br&gt;&#xA;अतोद्यनृत्तवैकल्ये नीराजनविलोपने ।&lt;br&gt;&#xA;तदङ्गे वाप्यदत्तायां रक्षायां भस्मनस्तथा ॥ १९० ॥&lt;br&gt;&#xA;अदत्ते दर्पणे छत्रचामरादौ सति प्रभोः ।&lt;br&gt;&#xA;कृते पर्युषित पुष्पाद्यैरर्चने गर्भगेहके ॥ १९१ ॥&lt;br&gt;&#xA;सनिर्माल्येऽथवा विप्राः द्रव्यैरीशे प्रपूजिते ।&lt;br&gt;&#xA;निर्माल्यसङ्करोपेतैः क्षयकुष्ठादिरोगिभिः ॥ १९२ ॥&lt;br&gt;&#xA;बधिरैः पापरोगात्तैरपस्मारादिसंयुतैः ।&lt;br&gt;&#xA;दुष्टलक्षणयुक्तैश्च हीनाङ्गैर्वाधिकाङ्गिभिः ॥ १९३ ॥&lt;br&gt;&#xA;विशिखैर्वाचिते देवे सन्ध्यातिक्रमणे तथा ।&lt;br&gt;&#xA;आदिशैव कुलोद्भूतव्यतिरिक्तैश्शिवेऽर्चिते ॥ १९४ ॥&lt;br&gt;&#xA;अधिकारविहीनैर्वा देवलैर्वार्चितेशिवे ।&lt;br&gt;&#xA;एवं नित्यविधो प्रोक्तः प्रायश्चित्ते ह्यनुक्रमः ॥ १९५ ॥&lt;br&gt;&#xA;अनुक्रमानुरूपेण नित्यनिष्कृतिरुच्यते ।&lt;br&gt;&#xA;एकसन्ध्यार्चनाहीने पूजयोत्तमया युते ॥ १९६ ॥&lt;br&gt;&#xA;स्थानराज्ञोनिरोधः स्याद्दिशाहोमं तदा नयेत् ।&lt;br&gt;&#xA;मध्यया मूर्तिहोमस्स्याद्धीनया शान्तिहोमकम् ॥ १९७ ॥&lt;br&gt;&#xA;विधाय पूजां त्रिगुणां द्विगुणां वा समामथ ।&lt;br&gt;&#xA;उपसन्ध्यार्चने हीने हीनोक्तां निष्कृतिं गुरुः ॥ १९८ ॥&lt;br&gt;&#xA;नयेद्दोषापहारार्थं द्विसन्ध्यालोपने ततः ।&lt;br&gt;&#xA;कलशैर्नवभिर्दैवं संस्नाप्य तदनन्तरम् ॥ १९९ ॥&lt;br&gt;&#xA;प्रायश्चित्तं ततः कुर्यात् प्रागुक्तं देशिकोत्तमः ।&lt;br&gt;&#xA;त्रिसन्ध्यार्चन लोपे तु स्नपनं पञ्चविंशतिः ॥ २०० ॥&lt;br&gt;&#xA;चतुस्सन्ध्यार्चने हीने पञ्चाशत् स्नपनादिकम् ।&lt;br&gt;&#xA;प्रायश्चित्तं प्रकर्तव्यमेकाहे तु विहीनके ॥ २०१ ॥&lt;br&gt;&#xA;अष्टोत्तरशतं स्नानादिकं कार्यं पुरोदितम् ।&lt;br&gt;&#xA;दिनद्वये विहीने तु द्विदिनं चैतदाचरेत् ॥ २०२ ॥&lt;br&gt;&#xA;तत्रापि सन्ध्यालोपश्चेत्तदुक्ता निष्कृतिर्मता ।&lt;br&gt;&#xA;दिनानि यानि हीनानि पूजया नित्यसञ्ज्ञया ॥ २०३ ॥&lt;br&gt;&#xA;तदहस्सङ्ख्यया कुर्यात् प्रायश्चित्तं पुरोदितम् ।&lt;br&gt;&#xA;एक मासावधिं यावत्ततस्सम्प्रोक्षणं नयेत् ॥ २०४ ॥&lt;br&gt;&#xA;नान्यथा देवदेवस्य सन्निधिर्द्विजसत्तमाः ।&lt;br&gt;&#xA;द्वारपालार्चने हीने विघ्नबाधा द्विजोत्तमाः ॥ २०५ ॥&lt;br&gt;&#xA;तदर्थं संहिताहोमं समाप्यद्वारपान्यजेत् ।&lt;br&gt;&#xA;पञ्चशुद्धि विहीना या सा पूजा त्वकृता भवेत् ॥ २०६ ॥&lt;br&gt;&#xA;आसनस्कन्धहीने तु दुस्थितिर्भुवि जायते ।&lt;br&gt;&#xA;शिवसंस्कारहीने तु नराः स्युर्दुष्टचारिणः ॥ २०७ ॥&lt;br&gt;&#xA;अथोपचार वैकल्ये क्षुत्पिपासादिभिर्नराः ।&lt;br&gt;&#xA;पीड्यन्ते क्रमभङ्गेतु साङ्कर्यं भुविजायते ॥ २०८ ॥&lt;br&gt;&#xA;विद्यादावृति भङ्गेतु प्रेष्याणां दुस्थितिं गुरुम् ।&lt;br&gt;&#xA;शान्ति होमं तदाकृत्वा यथावत्सर्वमाचरेत् ॥ २०९ ॥&lt;br&gt;&#xA;नित्ये नैमित्तिके काम्ये पाद्यादि द्रव्य हीनके ।&lt;br&gt;&#xA;तदङ्गे वा भवेल्लोके तत्तद्द्रव्यविनाशनम् ॥ २१० ॥&lt;br&gt;&#xA;पाद्यद्रव्ये तदङ्गे वा विहीने पादरोगता ।&lt;br&gt;&#xA;तद्वदाचमनाङ्गे वा मुखरोगो भविष्यति ॥ २११ ॥&lt;br&gt;&#xA;शिरस्यर्घ्ये तदङ्गे वा हीने रोगो भवेद्ध्रुवम् ।&lt;br&gt;&#xA;दूर्वापुष्पाक्षतैर्हीने तदङ्गे तत्फलं ध्रुवम् ॥ २१२ ॥&lt;br&gt;&#xA;अभ्यङ्गादि विहीने तु भवेयुस्सरुजा नराः ।&lt;br&gt;&#xA;पञ्चगव्य विहीने तु हीने पञ्चामृतेङ्गके ॥ २१३ ॥&lt;br&gt;&#xA;तत्तद्द्रव्यविनाशस्तु भवेल्लोके न संशयः ।&lt;br&gt;&#xA;गन्धादानेऽङ्गवैकल्ये पुष्पादाने तदङ्गके ॥ २१४ ॥&lt;br&gt;&#xA;तत्तद्द्रव्य विनाशो हि भवेल्लोके मुनीश्वराः ।&lt;br&gt;&#xA;धूपेऽदत्ते तदङ्गे वा हीने स्याद्घोर रोगता ॥ २१५ ॥&lt;br&gt;&#xA;घण्टायास्ताडने हीने पिशाचै राक्षसादिभिः ।&lt;br&gt;&#xA;पीडयन्ते सोपसर्गाश्च जायन्ते तन्निवासिनः ॥ २१६ ॥&lt;br&gt;&#xA;दीपप्रदाने हीनेऽङ्ग लोपेवा दृष्टरोगता ।&lt;br&gt;&#xA;आमन्त्रण हविर्लोपे तदङ्गानामथापिवा ॥ २१७ ॥&lt;br&gt;&#xA;नैवेद्य तदङ्गस्याप्रदाने सस्यनाशनम् ।&lt;br&gt;&#xA;ताम्बूलानामभावेऽङ्गे हीने वा वक्त्ररोगता ॥ २१८ ॥&lt;br&gt;&#xA;अथ काण्डपटे हीने देवानां सन्निधिक्षयः ।&lt;br&gt;&#xA;भवेदिति गुरुर्ज्ञात्वा प्रायश्चित्तं समाचरेत् ॥ २१९ ॥&lt;br&gt;&#xA;देवं सम्पूज्य तद्द्रव्यं द्विदुणं दापयेच्छिवे ।&lt;br&gt;&#xA;शान्तिहोमं ततः कुर्यात् स्नपनं वा गुरुर्नयेत् ॥ २२० ॥&lt;br&gt;&#xA;तत्तद्द्रव्यविहीने च द्विगुणं दापयेच्छिवे ।&lt;br&gt;&#xA;कर्तव्यस्संहिताहोमश्शताघोर जपोऽथवा ॥ २२१ ॥&lt;br&gt;&#xA;द्रव्याणामेव चैतेषामर्धे पादे तदर्धके ।&lt;br&gt;&#xA;प्रदत्तेऽघोर मन्त्रेण द्विचतुष्षट्शतं क्रमात् ॥ २२२ ॥&lt;br&gt;&#xA;जप्त्वा देवाय तद्द्रव्यन्द्विगुणं दापयेत्ततः ।&lt;br&gt;&#xA;द्रव्याण्येतान्यमन्त्रेण दत्तानि यदि शङ्करे ॥ २२३ ॥&lt;br&gt;&#xA;अदत्तमेव तद्द्रव्यं देवमभ्यर्च्य देशिकः ।&lt;br&gt;&#xA;दद्यादन्ते स्वमन्त्रेण द्रव्यं वा द्विगुणं समम् ॥ २२४ ॥&lt;br&gt;&#xA;स्नपनं कारयेद्दिष्टं शतं घोरजपं तु वा ।&lt;br&gt;&#xA;नित्ये नैमित्तिके काम्ये पाद्यादित्रयलोपने ॥ २२५ ॥&lt;br&gt;&#xA;दद्योजातनरेशानाश्शतधावर्त्य देशिकः ।&lt;br&gt;&#xA;याद्यादि द्विगुणं दद्यात्तद्द्रव्यं केवलं तु वा ॥ २२६ ॥&lt;br&gt;&#xA;दूर्वापुष्पाक्षते हीने शतं जापोहृदामतः ।&lt;br&gt;&#xA;प्रवर्तमानेऽभ्यङ्गे वोद्वर्तनिर्मज्जनादिके ॥ २२७ ॥&lt;br&gt;&#xA;हीने हृदा शतं जप्त्वा द्विगुणं दापयेत्ततः ।&lt;br&gt;&#xA;संस्थितेऽभ्यङ्ग तैलाद्ये पूजया संहिताहुतिः ॥ २२८ ॥&lt;br&gt;&#xA;नित्ये नैमित्तिके काम्ये पूर्वकॢप्तशरावृते ।&lt;br&gt;&#xA;विलुप्ते संहिताहोमं कृत्वा द्विगुणमाचरेत् ॥ २२९ ॥&lt;br&gt;&#xA;अनेन विधिना कुर्यात् पञ्चगव्यं च निष्कृतिम् ।&lt;br&gt;&#xA;पूर्वसङ्कल्पिते गन्धे लुप्ते सद्यः शतं जपेत् ॥ २३० ॥&lt;br&gt;&#xA;जुहुयाद्वाथ तद्द्रव्यं द्विगुणं सममेव वा ।&lt;br&gt;&#xA;अपुष्कले विहीने वा पुष्पे दत्ते विपर्ययात् ॥ २३१ ॥&lt;br&gt;&#xA;शतवारं जपेदीशं तद्दद्यात् द्विगुणं ततः ।&lt;br&gt;&#xA;धूपेचारात्रिके घोरं जप्त्वान्ते द्विगुणं ततः ॥ २३२ ॥&lt;br&gt;&#xA;धूपारात्रिकयोर्दानकाले नीराजनस्य च ।&lt;br&gt;&#xA;दीपमालास्थितेनाथ मुषिकाद्याहृतेन वा ॥ २३३ ॥&lt;br&gt;&#xA;वह्निना यदि संस्पृष्टे लिङ्गबेरागमादिके ।&lt;br&gt;&#xA;अणुना महता वापि राज्ञो रोगो भविष्यति ॥ २३४ ॥&lt;br&gt;&#xA;संशोध्य वह्निना दुष्टं संस्नाप्यपरमेश्वरम् ।&lt;br&gt;&#xA;पञ्चामृत समायुक्तं नालिकेरोदकान्वितम् ॥ २३५ ॥&lt;br&gt;&#xA;सम्पूज्य देवदेवेशं मूर्तिहोमं समाचरेत् ।&lt;br&gt;&#xA;अणुमात्रो भवेद्वह्निर्यदि शान्तिं समाचरेत् ॥ २३६ ॥&lt;br&gt;&#xA;लिङ्गबेरादिसंस्थानि वासांसि यदि वह्निना ।&lt;br&gt;&#xA;निर्दग्धानि तदा कुर्यात् कर्म सम्प्रोक्षणादिकम् ॥ २३७ ॥&lt;br&gt;&#xA;दग्धानि चेत् प्रदेशेन तदा शान्तिं समाचरेत् ।&lt;br&gt;&#xA;दहने सद्मनः कुर्यात् सद्म सम्प्रोक्षणात्मकम् ॥ २३८ ॥&lt;br&gt;&#xA;देवाय स्नपनं कुर्यात् धामच्छेदादिसम्भव ।&lt;br&gt;&#xA;तदुक्तां निष्कृतिं कुर्यात् सन्धानादि समन्वितम् ॥ २३९ ॥&lt;br&gt;&#xA;वह्निना लिङ्गबेरादावन्यवर्णमुपायते ।&lt;br&gt;&#xA;मानुषं चेत् परित्याज्यं ग्राह्यं स्वायम्भुवादिकम् ॥ २४० ॥&lt;br&gt;&#xA;प्रतिक्रियानुकर्मोक्त्या कार्या सम्प्रोक्षणान्विता ।&lt;br&gt;&#xA;पुस्तको यदि लेशेन दग्धः शान्तिं समाचरेत् ॥ २४१ ॥&lt;br&gt;&#xA;सकले विकले कुर्याच्छिवस्य स्नपनं महत् ।&lt;br&gt;&#xA;प्राण्यङ्गधूपादेन च पञ्चमस्य शतं जपेत् ॥ २४२ ॥&lt;br&gt;&#xA;दीपानामथ वैकल्ये जपेदघोर शतत्रयम् ।&lt;br&gt;&#xA;दीपानि द्विगुणं पश्चात् देवदेव प्रदापयेत् ॥ २४३ ॥&lt;br&gt;&#xA;रक्षा दीपस्य विच्छेदेऽप्येवं द्विगुणजापयुक् ।&lt;br&gt;&#xA;हविष्य दत्ते देवाय स्नपनं तु विधाय च ॥ २४४ ॥&lt;br&gt;&#xA;द्विगुणं दापयेत्पश्चादामन्त्रण हविष्यपि ।&lt;br&gt;&#xA;अथ काण्डपटे हीने कवचं द्विशतं जपेत् ॥ २४५ ॥&lt;br&gt;&#xA;गन्धपुष्पनिवेद्यादि द्रव्येष्वपि तथा भवेत् ।&lt;br&gt;&#xA;कृमिकीटनराद्यस्थिनखरोमादि दर्शने ॥ २४६ ॥&lt;br&gt;&#xA;त्यजेत् स्वल्पं तु तद्द्रव्यं महच्चेन्न परित्यजेत् ।&lt;br&gt;&#xA;शिवाय दत्तद्रव्येषु नखरोमादि दर्शने ॥ २४७ ॥&lt;br&gt;&#xA;पञ्चगव्यैस्सुसंस्नाप्य जपेदघोरं शतत्रयम् ।&lt;br&gt;&#xA;श्लिष्माश्रुरुधिराद्युक्त द्रव्यैश्चेत् पूजितः शिवः ॥ २४८ ॥&lt;br&gt;&#xA;स्नपनं देवदेवाय कल्पयेत् कर्तुरिच्छया ।&lt;br&gt;&#xA;सामान्यप्राणि सम्भूतमलयुक्ते तथाचरेत् ॥ २४९ ॥&lt;br&gt;&#xA;नैवेद्याहरणे पाकस्थानात्तोयेन सेचनम् ।&lt;br&gt;&#xA;हीनं लङ्घनं तत्र यदि जायेत दोषदम् ॥ २५० ॥&lt;br&gt;&#xA;अर्घ्याम्बुना तदाप्रोक्ष्य नैवेद्यं बहुरूपिणा ।&lt;br&gt;&#xA;शतं जपेद्विशुध्यर्थं हीने वा शङ्खनिस्वने ॥ २५१ ॥&lt;br&gt;&#xA;आतोद्य सहिते स्थाने पुरुषाणां शतं जपेत् ।&lt;br&gt;&#xA;प्रागेव निश्चितद्रव्यहीने तद्दोषकारकम् ॥ २५२ ॥&lt;br&gt;&#xA;तदा मूलं शतं जप्त्वा द्विगुणं दापयेच्छिवे ।&lt;br&gt;&#xA;प्रागेव निश्चितद्रव्यवर्धनं धनवर्धनम् ॥ २५३ ॥&lt;br&gt;&#xA;नित्ये नैमित्तिके काम्येऽप्येषा निष्कृतिरीतिता ।&lt;br&gt;&#xA;लिङ्गबेरादयश्शून्यमस्तकायदि दोषदाः ॥ २५४ ॥&lt;br&gt;&#xA;तदाघोरं शतं जप्त्वा पुष्पाद्यैरर्चयेत्ततः ।&lt;br&gt;&#xA;पूर्वसन्ध्यार्चितम्लानपुष्पाद्यैस्समवस्थिते ॥ २५५ ॥&lt;br&gt;&#xA;पूजिता लिङ्गबेराद्या यदि दोषकरा नृणाम् ।&lt;br&gt;&#xA;अघोरेण शतं जप्त्वा पुनः पूजां समाचरेत् ॥ २५६ ॥&lt;br&gt;&#xA;बलिदानविहीनं चेद्भवन्त्यखिलदेवताः ।&lt;br&gt;&#xA;तत् स्थान विमुखास्तासां तृप्त्यर्थं द्विगुणं नयेत् ॥ २५७ ॥&lt;br&gt;&#xA;दशाहोर्ध्वं विहीनं चेत् स्वाणुनापि शताहुतिः ।&lt;br&gt;&#xA;नित्ये नैमित्तिके काम्ये त्वकृते वह्निकर्मणि ॥ २५८ ॥&lt;br&gt;&#xA;अवग्रहो भवेत्तत्र शान्तिहोमं समाप्य च ।&lt;br&gt;&#xA;पुनस्तत्त्रिगुणं कार्यं तन्मात्रं वा द्विजोत्तमाः ॥ २५९ ॥&lt;br&gt;&#xA;यदि देशिकसामर्थ्यं द्विसन्ध्यादौ समाचरेत् ।&lt;br&gt;&#xA;होमकार्याणि यावन्ति परित्यक्तानि देशिकैः ॥ २६० ॥&lt;br&gt;&#xA;तत्तद्द्रव्यैश्च तावन्ति मिलित्वा दिनवृद्धितः ।&lt;br&gt;&#xA;प्रमाणहीनं तत्कुण्डं स्थण्डिलं वारि वृद्धिदम् ॥ २६१ ॥&lt;br&gt;&#xA;शान्तिहोमं तदा कृत्वा यथावत्पुनराचरेत् ।&lt;br&gt;&#xA;कुण्डसंस्कारहीने तु शिवाग्निर्नैव सिद्ध्यति ॥ २६२ ॥&lt;br&gt;&#xA;तथाविधे कृते होमे कुण्डे वा स्थण्डिलेऽपि वा ।&lt;br&gt;&#xA;अनिष्पन्ने शिवाग्नौ वा तयोस्संस्कार पूर्वकम् ॥ २६३ ॥&lt;br&gt;&#xA;होमः पुनरपीष्टस्स्यान्नान्यथा देव सन्नधिः ।&lt;br&gt;&#xA;अशैवाग्नौ कृतो होमश्शैवो व्याधिप्रदो भवेत् ॥ २६४ ॥&lt;br&gt;&#xA;शिवाग्निरेव शैवे स्यान्नान्योऽग्निः शिवमन्दिरे ।&lt;br&gt;&#xA;वैदिकाग्नि क्रिया या तु नेष्यते शिवमन्दिरे ॥ २६५ ॥&lt;br&gt;&#xA;पुण्याहाद्यं कथं चोक्तमिति चेच्छैव चोदितम् ।&lt;br&gt;&#xA;इत्यत्र क्रियते नैव स्वमनीषा प्रवर्तितम् ॥ २६६ ॥&lt;br&gt;&#xA;शिवालये प्रकर्तव्यमित्यादि श्रुतिचोदितम् ।&lt;br&gt;&#xA;अस्ति चैद्वेदिकं कर्मेत्येतत्सिद्धान्तवर्त्मना ॥ २६७ ॥&lt;br&gt;&#xA;कामिकादि प्रभेदेन स्थापिते पूजितेऽपिवा ।&lt;br&gt;&#xA;नोच्यते वैदिकं वाथ पुराणस्मृतिचोदितम् ॥ २६८ ॥&lt;br&gt;&#xA;किमु पाशुपतादीनां प्रवेशो नेतितद्विजाः ।&lt;br&gt;&#xA;रक्षितेऽग्नौ तु निर्वाणे यजमान विनाशनम् ॥ २६९ ॥&lt;br&gt;&#xA;तदाघोराणुना कुर्यात्सहस्रं जपतर्पणे ।&lt;br&gt;&#xA;सशिवेऽपि हि निर्वाणेऽयुतं घोराणुनाहुतिम् ॥ २७० ॥&lt;br&gt;&#xA;तत्सङ्ख्याजप संयुक्तां निष्कृत्यर्थं समाचरेत् ।&lt;br&gt;&#xA;होम द्रव्य विहीने स्यात् तद्द्रव्य द्विगुणागुतिः ॥ २७१ ॥&lt;br&gt;&#xA;नित्योत्सवो विहीनश्चेत् सर्वदोषकरो नृणाम् ।&lt;br&gt;&#xA;तदादेवं समभ्यर्च्याघोरेणैव शतं हुनेत् ॥ २७२ ॥&lt;br&gt;&#xA;सन्धित्रयेऽपि हीने तु शान्ति होमं समाचरेत् ।&lt;br&gt;&#xA;अहोरात्रे विहीने तु स्नपनं कारयेच्छिवे ॥ २७३ ॥&lt;br&gt;&#xA;पञ्चाहात्तु तदेव स्यादघोरशतहोमयुक् ।&lt;br&gt;&#xA;दशाहे स्नपनं शान्तिहोमसंयुक्तमाचरेत् ॥ २७४ ॥&lt;br&gt;&#xA;तस्य पक्षकविच्छेदे शान्तिः स्यात् स्नपनेन तु ।&lt;br&gt;&#xA;एकमासान्तरे हीने स्नपनं च शताहुतिः (दिशाहुतिः) ॥ २७५ ॥&lt;br&gt;&#xA;शान्तिस्तदूर्ध्वं स्यात् किं तु त्रिदिनं ब्राह्मणोत्तमाः ।&lt;br&gt;&#xA;पक्षान्तरे ततोप्यूर्ध्वं यदि निष्कृति ऋक्षकम् ॥ २७६ ॥&lt;br&gt;&#xA;वर्धयेद्युग्म सङ्ख्यातं पक्षपक्षावसानकम् ।&lt;br&gt;&#xA;नित्योत्सवश्च कर्तव्यो निष्कृतेरनुदेशिकैः ॥ २७७ ॥&lt;br&gt;&#xA;निवर्त्यमाने बेरेण तस्मिन्नित्योत्सवे यदा ।&lt;br&gt;&#xA;बेरं विहाय पुष्पाद्यैर्लिङ्गैर्निर्वर्तिते सति ॥ २७८ ॥&lt;br&gt;&#xA;तदाघोरं जपेन्मन्त्री त्रिशतं द्विशतं तु वा ।&lt;br&gt;&#xA;वृष्टिपातादिभिर्वापि राष्ट्रक्षौभादिहेतुभिः ॥ २७९ ॥&lt;br&gt;&#xA;गर्भगेहे कृते नित्योत्सवेप्येवं जपोऽर्धभाक् ।&lt;br&gt;&#xA;तत्काले दीपविच्छेदे राष्ट्रभन्धतमो भवेत् ॥ २८० ॥&lt;br&gt;&#xA;तदाघोरशतं जप्त्वा दीपद्विगुणमाचरेत् ।&lt;br&gt;&#xA;एवं स्याद्यदि वाद्ये वा नृत्ते वा दोषकारकम् ॥ २८१ ॥&lt;br&gt;&#xA;कृत्वा तु संहिताहोममघोर जपमेव वा ।&lt;br&gt;&#xA;सहस्रं द्विगुणं पश्चान्नृत्तं वाद्यं समाचरेत् ॥ २८२ ॥&lt;br&gt;&#xA;तदा वितानवैकल्ये तृतीयं त्रिशतं जपेत् ।&lt;br&gt;&#xA;एवं स्यात् बलिदानेऽपि वाद्यादीपविलोपने ॥ २८३ ॥&lt;br&gt;&#xA;पादुकाराधने हीने याने वा पादरोगता ।&lt;br&gt;&#xA;कुर्याद्वा संहिताहोमं सहस्रं दक्षिणं जपेत् ॥ २८४ ॥&lt;br&gt;&#xA;अयोजितेऽस्त्रनाथेवा लिङ्गे पाशुपताह्वये ।&lt;br&gt;&#xA;विघ्नबाधा जपेद्घोरं कुर्याद्वा संहिताहुतिम् ॥ २८५ ॥&lt;br&gt;&#xA;उत्सवे कृत एवं स्याद्वैपरीत्य प्रदक्षिणे ।&lt;br&gt;&#xA;उक्त प्रटक्षिणेहीने संहिताहोम इष्यते ॥ २८६ ॥&lt;br&gt;&#xA;बेरादिपतने यानकाले संवत्सरोक्तवत् ।&lt;br&gt;&#xA;तद्वत्कुर्यान्निष्कृतिं च अन्नलिङ्गादिपातने ॥ २८७ ॥&lt;br&gt;&#xA;बेरेतु पतिते कुर्यादन्नलिङ्गोक्त निष्कृतिम् ।&lt;br&gt;&#xA;पादुके पतिते राष्ट्रकलहस्तन्निवर्तये ॥ २८८ ॥&lt;br&gt;&#xA;ध्वजाधिवासरीत्या तु कुम्भं संस्थाप्य मध्यमे ।&lt;br&gt;&#xA;पादुकं च समभ्यर्च्य तत्पुरश्शान्तिहोमकम् ॥ २८९ ॥&lt;br&gt;&#xA;विधाय कुम्भन्यासं च कृत्वान्ते स्नानमाचरेत् ।&lt;br&gt;&#xA;भेदादावनुकर्मोक्त्या निष्कृतिस्स्याद्विजोत्तमाः ॥ २९० ॥&lt;br&gt;&#xA;सौख्यं चेन्न कृतं विद्यात्तदा तल्लोकदुःस्थितम् ।&lt;br&gt;&#xA;पञ्चविंशतिभिः कुर्यात्स्नपनं कलशैस्तदा ॥ २९१ ॥&lt;br&gt;&#xA;नवभिः कलशैर्वाथ गव्यस्नपनमेव वा ।&lt;br&gt;&#xA;सौख्यानि यानि हीनानि तत्सौख्यं द्विगुणं नयेत् ॥ २९२ ॥&lt;br&gt;&#xA;पञ्चाशत् स्नपनाख्यं स्यादनेकदिनलोपने ।&lt;br&gt;&#xA;सौख्याङ्गे तु विहीने वा द्विगुणं तु तदा नयेत् ॥ २९३ ॥&lt;br&gt;&#xA;पञ्चाचार्याः स्वकर्माणि न कुर्वन्ति तदा यदि ।&lt;br&gt;&#xA;तदा मर्त्याः स्ववृत्तिस्था न भवन्त्यत्र वासिनः ॥ २९४ ॥&lt;br&gt;&#xA;ईशास्याघोरवामाजाञ्जपेन्मन्त्राश्शतं शतम् ।&lt;br&gt;&#xA;सर्वाभावे नयेच्छान्तिहोमं बहुदिनेऽपि च ॥ २९५ ॥&lt;br&gt;&#xA;सौख्यश्लोक विहीने स्यात् तत्सौख्यमकृतं भवेत् ।&lt;br&gt;&#xA;अघोरेण शतं जप्त्वा पुनस्तद्द्विगुणं नयेत् ॥ २९६ ॥&lt;br&gt;&#xA;सौख्यकाले तु गणिकापतने राष्ट्रदुःस्थितिः ।&lt;br&gt;&#xA;यावदेव तदा कुर्याच्छान्ति होमं तदुक्तवत् ॥ २९७ ॥&lt;br&gt;&#xA;स्नपनं वा त्वघोरेण सहस्रजपमेववा ।&lt;br&gt;&#xA;सौख्यदीपस्य विच्छेदे घोरेणैक शतं जपेत् ॥ २९८ ॥&lt;br&gt;&#xA;गानाभावे च तद्राष्ट्रभीतिस्सौख्यं यथोदितम् ।&lt;br&gt;&#xA;प्रायश्चित्तं तदा कार्यं तद्भीतिविनिबृत्तये ॥ २९९ ॥&lt;br&gt;&#xA;आतोद्य नृत्तवैकल्ये संहिताहोम इष्यते ।&lt;br&gt;&#xA;सहस्रं वा जपेद्घोरं द्विगुणं दापयेत्ततः ॥ ३०० ॥&lt;br&gt;&#xA;नीराजने तदङ्गे वा हीनेऽग्निभयमादिशेत् ।&lt;br&gt;&#xA;देवं संस्नाप्य गव्येन समभ्यर्च्यादराद्गुरुः ॥ ३०१ ॥&lt;br&gt;&#xA;द्विगुणं तु नयेत्पश्चाद्यानि हीनानि तानि च ।&lt;br&gt;&#xA;शान्तिहोमस्तु वा कार्यो मूर्तिहोमोथवा मतः ॥ ३०२ ॥&lt;br&gt;&#xA;अदत्ता भस्मरक्षा चेदघोरेण शतं जपेत् ।&lt;br&gt;&#xA;अदत्ते दर्पणच्छत्रचामारादौ तदा नयेत् ॥ ३०३ ॥&lt;br&gt;&#xA;अघोरजपसाहस्रमथ पञ्चशतं तु वा ।&lt;br&gt;&#xA;कृतेऽप्युषितपुष्पाद्यैरर्चने राष्ट्र विभ्रमः ॥ ३०४ ॥&lt;br&gt;&#xA;स्नपनं देवदेवाय कृत्वा शान्तिं त्र्यहं नयेत् ।&lt;br&gt;&#xA;गर्भगेहे सनिर्माल्ये देवानां नात्र सन्निधिः ॥ ३०५ ॥&lt;br&gt;&#xA;स्थलशुद्धिं तदा कृत्वा देवं सम्पूज्य यत्नतः ।&lt;br&gt;&#xA;अघोराख्यं जपेन्मन्त्रं सहस्रं दोषशान्तये ॥ ३०६ ॥&lt;br&gt;&#xA;निर्माल्य सङ्करोपेतैर्द्रव्यैरीशे प्रपूजेते ।&lt;br&gt;&#xA;तद्राष्ट्रवासिनो मर्त्याः पीडयन्ते शत्रुभिस्तदा ॥ ३०७ ॥&lt;br&gt;&#xA;क्षयकुष्ठादिरोगार्तैर्बधिरैः पापरोगिभिः ।&lt;br&gt;&#xA;अपस्मारादिभिर्ग्रस्तैर्दुष्टलक्षण लक्षितैः ॥ ३०८ ॥&lt;br&gt;&#xA;हीनाधिकाङ्गैर्वेज्यायां कृतायां विशिखैस्तु वा ।&lt;br&gt;&#xA;राष्ट्रक्षोभाय सा पूजा भवेन्निष्कृतिरुच्यते ॥ ३०९ ॥&lt;br&gt;&#xA;सकृत् कृतेऽर्चने घोरशतमेकं नेयेद्गुरुः ।&lt;br&gt;&#xA;तदूर्ध्वं शतवृद्ध्या तु कालभेदाज्जपं नयेत् ॥ ३१० ॥&lt;br&gt;&#xA;पक्षोर्ध्वे संहिताहोमो मासोर्ध्वे शान्तिहोमकः ।&lt;br&gt;&#xA;षाण्मासोपरि शान्तिस्स्यान्मूर्तिहोमस्समोपरि ॥ ३११ ॥&lt;br&gt;&#xA;स्वदेशकालयोरेव यज्ञा इष्टफलप्रदाः ।&lt;br&gt;&#xA;अन्यदेशेऽन्यकाले च त एवानिष्टहेतवः ॥ ३१२ ॥&lt;br&gt;&#xA;सन्ध्याति क्रमणे घोर सहस्र जपमाचरेत् ।&lt;br&gt;&#xA;सा च पञ्चविधा प्रोक्ता शास्त्रे बालादि भेदतः ॥ ३१३ ॥&lt;br&gt;&#xA;बालातिबाला युवतिर्वृद्धाति श्रेयसी मता ।&lt;br&gt;&#xA;अतिबालाति वृद्धाभ्यां तास्सार्ध घटिका मताः ॥ ३१४ ॥&lt;br&gt;&#xA;मार्ताण्डस्योदयार्धात्तु मध्यमात् पूर्वगानिनी ।&lt;br&gt;&#xA;अतिबाला च बाला च नास्ति ग्राह्यस्तिसृष्वपि ॥ ३१५ ॥&lt;br&gt;&#xA;सन्ध्यास्तत्पृष्ठगामिन्यो युवत्याद्यस्समीरिताः ।&lt;br&gt;&#xA;तास्वेव प्रारभेत्पूजां पूर्वाह्णादिषु सर्वदा ॥ ३१६ ॥&lt;br&gt;&#xA;श्रेयस्यामुत्तमा तस्याः पार्श्वयोर्मध्यमे मते ।&lt;br&gt;&#xA;अतिबालातिवृद्धा च गर्हितारम्भकर्मणि ॥ ३१७ ॥&lt;br&gt;&#xA;आराब्धाचेत्तयोः पूजा पूर्वोक्तानिष्कृतिर्मता ।&lt;br&gt;&#xA;सन्ध्यारम्भे तदन्यत्र संहिताहोममाचरेत् ॥ ३१८ ॥&lt;br&gt;&#xA;आदिशैव कुलोद्भूत व्यतिरिक्तैश्शिवार्चने ।&lt;br&gt;&#xA;कृते परार्थे दोषाय सकृत्सन्ध्यार्चने कृते ॥ ३१९ ॥&lt;br&gt;&#xA;आचरेत्संहिताहोमं तद्वृद्ध्यादिनवर्धने ।&lt;br&gt;&#xA;पक्षोर्ध्वं शान्तिरित्युक्ता मासोर्ध्वं शान्तिहोमकः ॥ ३२० ॥&lt;br&gt;&#xA;द्विमासे मूर्तिहोमः स्याच्चतुर्मासे दिशाहुतिः ।&lt;br&gt;&#xA;षाण्मासोर्ध्वे विधातव्यं कर्मसम्प्रोक्षणं द्विजाः ॥ ३२१ ॥&lt;br&gt;&#xA;षाण्मासात्परतो यस्मादतो देवलकाह्वये ।&lt;br&gt;&#xA;अधिकारोऽनुशैवेस्ति भृत्यर्थं न बवेद्यदि ॥ ३२२ ॥&lt;br&gt;&#xA;मध्यदेशोद्भवश्चेद्यस्तस्य तत्राधिकारिता ।&lt;br&gt;&#xA;चललिङ्ग प्रतिष्ठायां दीक्षायां सर्वदेशकाः ॥ ३२३ ॥&lt;br&gt;&#xA;विन्ध्याद्रे र्दक्षिणे राज्ञामुत्तरे वैश्यजन्मनाम् ।&lt;br&gt;&#xA;सान्तानिकस्य सर्वत्र न च शूद्रस्य कीर्तिता ॥ ३२४ ॥&lt;br&gt;&#xA;अधिकारविहीनेनानुष्ठितं त्वकृतं भवेत् ।&lt;br&gt;&#xA;कृते देवलकाह्वेन स्थापनादौ गुरूत्तमाः ॥ ३२५ ॥&lt;br&gt;&#xA;पुनस्संस्थापनं कृत्वा विधिनार्चां समाचरेत् ।&lt;br&gt;&#xA;अधिकारविहीनेनानुष्ठितं तद्वदाचरेत् ॥ ३२६ ॥&lt;br&gt;&#xA;एवं नित्यविधौ प्रोक्तं प्रायश्चित्तं द्विजोत्तमाः ।&lt;br&gt;&#xA;अष्टबन्धादि विश्लेषे निष्कृतिक्रम उच्यते ॥ ३२७ ॥&lt;br&gt;&#xA;अष्टबन्धे तु विश्लिष्टे लिङ्गे वा प्रतिमादिके ।&lt;br&gt;&#xA;रिपुणा सङ्गृहीतो वा देवी वा केवलाद्विजाः ॥ ३२८ ॥&lt;br&gt;&#xA;देवीं विहाय देवो वा केवलो रिपुणा हृतः ।&lt;br&gt;&#xA;तत्रापि धाम्नि स्फुटिते महत्स्वल्पादि भेदतः ॥ ३२९ ॥&lt;br&gt;&#xA;स्थूप्याद्यवयवच्छेदे स्थलाधो जलनिस्रवे ।&lt;br&gt;&#xA;स्थलेऽधः पतिते वापि तदङ्गे वाखिलेऽपि वा ॥ ३३० ॥&lt;br&gt;&#xA;पिण्डिकापतने वाधः परिवारविलोपने ।&lt;br&gt;&#xA;बलिपीठविहीने तु तज्जीर्णे स्फोटनेऽपिवा ॥ ३३१ ॥&lt;br&gt;&#xA;तद्दाहपतनादौ च प्राकारे गोपुरे तथा ।&lt;br&gt;&#xA;जीर्णेपि पतिते वापि स्फोटनादिसमन्विते ॥ ३३२ ॥&lt;br&gt;&#xA;कपिकुक्कुटकाद्यैर्वा कपोतैस्सूकरैश्श्वभिः ।&lt;br&gt;&#xA;उलूकगृध्रकाकैश्च ऋतुस्त्री चोर गर्दभैः ॥ ३३३ ॥&lt;br&gt;&#xA;पतितैः प्रेतकैर्वापि पातकैस्सूतकैरथ ।&lt;br&gt;&#xA;गूढजैः पापरोगात्तैर्व्रात्यैर्वा प्रतिलोमजैः ॥ ३३४ ॥&lt;br&gt;&#xA;गुर्वादिद्रोह संयुक्तैर्दीक्षाहीनैर्द्विजातिभिः ।&lt;br&gt;&#xA;चतुष्पादैरथान्यैश्च पक्षिभिर्वा सरीसृपैः ॥ ३३५ ॥&lt;br&gt;&#xA;हीनजातिभिरन्यैर्वा नरैर्दीक्षान्तरस्थितैः ।&lt;br&gt;&#xA;शिल्पिभिः पाणचण्डालरजकाद्यैरथापि वा ॥ ३३६ ॥&lt;br&gt;&#xA;स्पृष्टे पीठेऽथ लिङ्गे वा बेरादौ गर्भगेहके ।&lt;br&gt;&#xA;प्रविष्टे वाथ पूर्वे तु मण्डपे प्रतिमाह्वये ॥ ३३७ ॥&lt;br&gt;&#xA;परिवारालये वान्तर्मण्डपे वा द्वितीयके ।&lt;br&gt;&#xA;महानसे प्रविष्टे वा बलिपीठेषु वा द्विजाः ॥ ३३८ ॥&lt;br&gt;&#xA;निर्वाणदीक्षया हीनैश्शूद्राद्यैस्समयस्थितैः ।&lt;br&gt;&#xA;परार्थं स्थापिते लिङ्गे स्पृष्टे गर्भे प्रवेशिते ॥ ३३९ ॥&lt;br&gt;&#xA;अन्तर्मण्डलसालादौ मालिकादौ च मण्टपे ।&lt;br&gt;&#xA;उषिते वा चिरं मध्ये अशुचिक्षेपणेऽथवा ॥ ३४० ॥&lt;br&gt;&#xA;गर्भेऽर्धमण्डपे बेरमण्डपे बाह्यदेशके ।&lt;br&gt;&#xA;विष्ठाख्यप्रस्रवोद्गारश्लेष्म मद्यादि सेचने ॥ ३४१ ॥&lt;br&gt;&#xA;अशौचिभिः त्रिवर्णाद्यैरन्तर्मण्डलवेशने ।&lt;br&gt;&#xA;प्रासादे गर्भगेहेऽर्धे प्रतिमा मण्टपादिके ॥ ३४२ ॥&lt;br&gt;&#xA;साले वा मालिकायुक्ते केवले गोरुराङ्कणे ।&lt;br&gt;&#xA;बेरे पीठे वृषादौ वा तद्धाम्नि बिलपीठके ॥ ३४३ ॥&lt;br&gt;&#xA;परिवारालये कूपे पचनालय एव वा ।&lt;br&gt;&#xA;आस्थानमण्डपेऽन्यास्मिन् नृपवेश्मनि वा गृहे ॥ ३४४ ॥&lt;br&gt;&#xA;सभायां चूलिकायां वा वाल्मीके समुपस्थिते ।&lt;br&gt;&#xA;शिथिलीसम्भवे वाथ मधुपञ्जर सम्भवे ॥ ३४५ ॥&lt;br&gt;&#xA;बृहत्पिपीलिकाक्षुद्रारक्तस्त्रीक्षुद्रजन्तवः ।&lt;br&gt;&#xA;एतेषां वा समुत्पत्तौ द्वारे वा शयनालये ॥ ३४६ ॥&lt;br&gt;&#xA;तैलाज्यहविषः स्थाने द्वारनालेऽनिलालये ।&lt;br&gt;&#xA;अजगोमहीषादीनां स्थाने वा ग्राम मध्यमे ॥ ३४७ ॥&lt;br&gt;&#xA;दार्वादि लिङ्गे बेरादौ वीथ्यां वा चैत्यदारुणि ।&lt;br&gt;&#xA;मठे प्रपादिके वापि आरामादावथापि वा ॥ ३४८ ॥&lt;br&gt;&#xA;लिङ्ग मूलेऽथवा तेषां वल्मीकादौ समुद्भवे ।&lt;br&gt;&#xA;नित्ये नैमित्तिके काम्ये लुप्ते स्नपनकर्मणि ॥ ३४९ ॥&lt;br&gt;&#xA;वैकल्ये वा तदङ्गस्य स्थण्डिले वा तदङ्गके ।&lt;br&gt;&#xA;कुम्भादीनां विलोपे च कुम्भादौ मानवर्जिते ॥ ३५० ॥&lt;br&gt;&#xA;स्थापिते शिवकुम्भे वा करके कलशेऽपिवा ।&lt;br&gt;&#xA;भेदादिसहिते दत्ते पृष्टे वा द्विजसत्तमाः ॥ ३५१ ॥&lt;br&gt;&#xA;शङ्ख हैमादि पात्रैर्वा ब्रह्मवृक्षादलोद्भवैः ।&lt;br&gt;&#xA;स्नपने कल्पिते बेरे सूत्रवेष्टनवर्जिते ॥ ३५२ ॥&lt;br&gt;&#xA;स्वल्पेन तन्तुनावाथ वेष्टिते कलशादिके ।&lt;br&gt;&#xA;विधानकूर्च लोपे वा उत्कूर्चक्रमलोपने ॥ ३५३ ॥&lt;br&gt;&#xA;रत्नहेमाम्बरादीनां विलोपे च घटादिषु ।&lt;br&gt;&#xA;गव्यादि द्रव्य लोपे वा पुण्याहे वा विवर्जिते ॥ ३५४ ॥&lt;br&gt;&#xA;कुम्भादावर्चनापेते मन्त्रन्यासाप्रकल्पने ।&lt;br&gt;&#xA;आषाढादिषु मासेषु कृत्तिकान्तेषु पञ्चसु ॥ ३५५ ॥&lt;br&gt;&#xA;पवित्रारोहणे हीने दमनारोहणेऽपिवा ।&lt;br&gt;&#xA;कृत्तिकादीपविच्छेदे राष्ट्रक्षोभादिहेतुभिः ॥ ३५६ ॥&lt;br&gt;&#xA;बेरादौ भुवि तोये वा गुहायां वा सुरक्षिते ।&lt;br&gt;&#xA;पुष्पशून्यशिरोलिङ्गे वृष्टिपातादिसेचिते ॥ ३५७ ॥&lt;br&gt;&#xA;भग्नधामस्थिते वापि मृगपक्षिसरीसृपैः ।&lt;br&gt;&#xA;पशुभिर्बाधिते लिङ्गे देवतान्तरबाधिते ॥ ३५८ ॥&lt;br&gt;&#xA;एवमादिषु कृत्येषु प्रायश्चित्तं विधीयते ।&lt;br&gt;&#xA;अष्टबन्धेतु विश्लिष्टे राष्ट्रे शैथिल्यमादिशेत् ॥ ३५९ ॥&lt;br&gt;&#xA;अष्टबन्धं त्रिबन्धं वा कृत्वान्ते स्नपनं नयेत् ।&lt;br&gt;&#xA;पुरातनं परित्यज्य शास्त्रेणास्त्रं समुच्चरन् ॥ ३६० ॥&lt;br&gt;&#xA;अघोरेण शतं होमं समिदाज्यतिलोदनैः ।&lt;br&gt;&#xA;रिपुणा सङ्गृहीतं चेल्लिङ्गं वा प्रतिमादिकम् ॥ ३६१ ॥&lt;br&gt;&#xA;तद्राष्ट्रनाशो नृपतिश्शत्रुभिः परिपीड्यते ।&lt;br&gt;&#xA;सर्वयत्नात् तदाहृत्य तत्रैव स्थापनाय च ॥ ३६२ ॥&lt;br&gt;&#xA;लब्धं चेल्लिङ्ग बेराद्यं गुप्तदेशेविधाय च ।&lt;br&gt;&#xA;लिङ्गोत्पाटजदोषस्य शान्त्यर्थं घोरमन्त्रतः ॥ ३६३ ॥&lt;br&gt;&#xA;सहस्रं होमयेजाद्यतिलाभ्यां चरुणा शतम् ।&lt;br&gt;&#xA;मधुरत्रय संयुक्तं सहस्रं दूर्वयाहुतिम् ॥ ३६४ ॥&lt;br&gt;&#xA;कृत्वान्ते स्थापनोक्त्यातु स्थापयेत्पूर्वभूतले ।&lt;br&gt;&#xA;लक्षणोद्धारणं दृष्टि मोचनं जलवेशनम् ॥ ३६५ ॥&lt;br&gt;&#xA;विहायान्यत् प्रकर्तव्यं स्थापयेत् तत्वदर्शिभिः ।&lt;br&gt;&#xA;अलब्धं लिङ्गबेराद्यं यदान्यत् स्थापयेन्नवम् ॥ ३६६ ॥&lt;br&gt;&#xA;मादादर्वाक् तदूर्ध्वं चेद्यावन्मासत्रयावधि ।&lt;br&gt;&#xA;प्रत्यहं शान्तिहोमश्च कर्तव्यः स्थापनान्तकम् ॥ ३६७ ॥&lt;br&gt;&#xA;तदूर्ध्वं स्थापनं बाललिङ्गादेश्चात्र नोदितम् ।&lt;br&gt;&#xA;तस्मात् सर्वप्रयत्नेन मासत्रितयमध्यमे ॥ ३६८ ॥&lt;br&gt;&#xA;संस्थाप्य बाललिङ्गाद्यं बालस्थापन वर्त्मना ।&lt;br&gt;&#xA;कैर्गृहीतं क्व चोराद्याः क्व लिङ्गं कीदृशं तु तत् ॥ ३६९ ॥&lt;br&gt;&#xA;प्रतिमा मुखलिङ्गं वा बाणलिङ्गादिकं तु वा ।&lt;br&gt;&#xA;प्रत्यहं चैवमन्वेष्य स्थितमन्यत्रचेद्ध्रुवम् ॥ ३७० ॥&lt;br&gt;&#xA;तदायुद्धेन जित्वा वा वित्तं दत्वाथवादरात् ।&lt;br&gt;&#xA;आहृत्य लिङ्गबेराद्यं स्वस्थाने स्थापयेभृशम् ॥ ३७१ ॥&lt;br&gt;&#xA;संवत्सरत्रयादर्वाक् संलब्धं बहुयत्नतः ।&lt;br&gt;&#xA;संवत्सरत्रयादूर्ध्वमलब्धं चेन्मुनीश्वराः ॥ ३७२ ॥&lt;br&gt;&#xA;मूलस्थाने यथापूर्वं तद्द्रव्यैस्तत्प्रमाणतः ।&lt;br&gt;&#xA;संस्थाप्य मूललिङ्गाद्यमर्चयेदर्चनोक्तवत् ॥ ३७३ ॥&lt;br&gt;&#xA;अज्ञातं पूर्वमानं चेदाकृतिर्वगुरूत्तमैः ।&lt;br&gt;&#xA;तत्प्रासादानुरूपेण यजमानानुरूपतः ॥ ३७४ ॥&lt;br&gt;&#xA;लिङ्गमापाद्य विधिना स्थापयेदुक्तवर्त्मना ।&lt;br&gt;&#xA;बाणलिङ्गं तु वा तत्र स्थापयेत् सर्वसिद्धये ॥ ३७५ ॥&lt;br&gt;&#xA;बेराद्यं पीठिकावापि न्यायेनानेन कारयेत् ।&lt;br&gt;&#xA;देवीं विहाय देवो वा देवी वा केवला यदा ॥ ३७६ ॥&lt;br&gt;&#xA;शत्रुभिस्सङ्गृहीता चेत् स्थितस्यैवानुरूपतः ।&lt;br&gt;&#xA;सम्पाद्य चेतरं तस्य प्रतिष्ठां च समाप्य च ॥ ३७७ ॥&lt;br&gt;&#xA;कल्याणं कारयेदन्ते विधिना देशिकोत्तमः ।&lt;br&gt;&#xA;स्थापनान्ते तु बेरमाद्यमानीतं चेत्तदन्तिके ॥ ३७८ ॥&lt;br&gt;&#xA;देशे संस्थाप्य विधिना पूजयेन्नित्यमादरात् ।&lt;br&gt;&#xA;पीठं चेत् सन्त्यजेल्लिङ्गे नाथवान्येन योजयेत् ॥ ३७९ ॥&lt;br&gt;&#xA;प्रासादस्स्फुटितः पूर्वे यदि राज्ञो भयं भवेत् ।&lt;br&gt;&#xA;आग्नेय्यामग्निदाहः स्याद्दक्षिणे कलहो भवेत् ॥ ३८० ॥&lt;br&gt;&#xA;नैॠत्यं धननाशस्स्याद्वारुण्यां भृत्यनाशनम् ।&lt;br&gt;&#xA;वायव्यां शत्रुवृद्धिस्यादुत्तरे पुत्रनाशनम् ॥ ३८१ ॥&lt;br&gt;&#xA;ऐशान्यां दुःखभाग्राजाक्रमेणैवं फलं मतम् ।&lt;br&gt;&#xA;उत्तमादि विभेदेन कृत्वा शान्तिं पुरोदिताम् ॥ ३८२ ॥&lt;br&gt;&#xA;शान्तिहोमयुतामन्ते सन्धानं धाम्न आचरेत् ।&lt;br&gt;&#xA;प्रासादमनुकर्मोक्त्या कारयेद्वा यथाविधि ॥ ३८३ ॥&lt;br&gt;&#xA;स्वल्पभेदादियुक्तश्चेच्छान्तिहोमं समाचरेत् ।&lt;br&gt;&#xA;प्रासादार्धे त्रिपादे वा पादेऽष्टांशेऽथ भग्नके ॥ ३८४ ॥&lt;br&gt;&#xA;कुर्याद्धाम्नोऽथ सन्धानं षट्पञ्चयुगवह्निजम् ।&lt;br&gt;&#xA;प्रायश्चित्तं प्रकर्तव्यं पूर्वोक्तं भावितात्मभिः ॥ ३८५ ॥&lt;br&gt;&#xA;स्थूप्याद्यवयवच्छिन्नेऽप्येतदेकाहमाचरेत् ।&lt;br&gt;&#xA;स्थलाधो जलनिःस्रावे जलेऽधः पतितेऽपिवा ॥ ३८६ ॥&lt;br&gt;&#xA;तदङ्गे वा निभग्ने तु भूमौ दोषः प्रजायते ।&lt;br&gt;&#xA;शान्तिहोमं तदाकुर्यात् सलिले पतिते त्र्यहम् ॥ ३८७ ॥&lt;br&gt;&#xA;कुम्भस्थं वा देवेशं कृत्वा कुर्यात् स्थलक्रियाम् ।&lt;br&gt;&#xA;प्रोक्षयेद्वास्त्रतोयेन स्नानार्थं प्रतिसन्ध्यकम् ॥ ३८८ ॥&lt;br&gt;&#xA;पुण्याहप्रोक्षणोपेतं शिल्पिभिः कारितेस्थले ।&lt;br&gt;&#xA;ततस्सम्प्रोक्षणं कुर्यात् स्थलकर्मावसानके ॥ ३८९ ॥&lt;br&gt;&#xA;पिण्डिका पतिताऽधश्चेत् स्वस्थानान्मुनिपुङ्गवाः ।&lt;br&gt;&#xA;पीडारिभिर्भवेत् कुम्भवर्धन्योश्च शिवं शिवाम् ॥ ३९० ॥&lt;br&gt;&#xA;सविद्येशं समावाह्य पिण्डीं स्थानगतां नयेत् ।&lt;br&gt;&#xA;नयेत्तुत्रिदिनं शान्तिं मन्त्रन्यासपुरस्सरम् ॥ ३९१ ॥&lt;br&gt;&#xA;ततस्सम्प्रोक्षमं कुर्याच्छिल्प्यादिस्पर्शनं यदि ।&lt;br&gt;&#xA;परिवार विहीनेतु भृत्यवर्गस्यनाशनम् ॥ ३९२ ॥&lt;br&gt;&#xA;परिवारं समापाद्य प्रतिष्ठां कारयेत्ततः ।&lt;br&gt;&#xA;बलिपीठे विहीने तु सर्वदोषावहं भवेत् ॥ ३९३ ॥&lt;br&gt;&#xA;सङ्कल्प्य पूर्ववत्पीठं ततस्तत्स्थापनं नयेत् ।&lt;br&gt;&#xA;तज्जीर्णे स्फुटिते दाहे पतनादौ सति द्विजाः ॥ ३९४ ॥&lt;br&gt;&#xA;शान्तिहोमं तदा कृत्वा सम्प्रोक्षणमथाचरेत् ।&lt;br&gt;&#xA;प्राकारे गोपुरे जीर्णे पतिते स्फोटनादिके ॥ ३९५ ॥&lt;br&gt;&#xA;राज्ञो भयकरं प्रोक्तं शान्तिहोमं तदा नयेत् ।&lt;br&gt;&#xA;ततस्सम्प्रोक्षणं कुर्यात् सन्धानं स्फोटनादिषु ॥ ३९६ ॥&lt;br&gt;&#xA;कृत्वा गव्येन सम्प्रोक्ष्य शान्तिमेकाहमाचरेत् ।&lt;br&gt;&#xA;कपि कुक्कुटकाद्यैर्वा कपोतैस्सूकरैःश्वभिः ॥ ३९७ ॥&lt;br&gt;&#xA;उलूकगृध्रकाकैश्च ऋतुस्त्रीचोर गर्दभैः ।&lt;br&gt;&#xA;पतितैः प्रेतकैर्वापि पातकैस्सूतकैरथ ॥ ३९८ ॥&lt;br&gt;&#xA;गूढजैः पापरोगात्तैर्व्रात्यैर्वा प्रति लोमजैः ।&lt;br&gt;&#xA;गुर्वादिद्रोह संयुक्तैदीक्षाहीनैर्द्विजादिभिः ॥ ३९९ ॥&lt;br&gt;&#xA;चतुष्पादैरथान्यैश्च पक्षिभिर्वा सरीसृपैः ।&lt;br&gt;&#xA;हीनजातिभिरन्यैर्वा नरैर्दीक्षान्तरस्थितैः ॥ ४०० ॥&lt;br&gt;&#xA;शिल्पिभिः पाणचण्डालरजकाद्यैरथापिवा ।&lt;br&gt;&#xA;स्पृष्टे पीठेऽथ लिङ्गे वा बेरादौ तत्रवासिनः ॥ ४०१ ॥&lt;br&gt;&#xA;राष्ट्रे शत्रु जनैर्मर्त्याः पीडयन्ते सर्व एव ते ।&lt;br&gt;&#xA;मृत्भाण्डांस्तु त्यजेदेतैः स्पृष्टानासन्नकानपि ॥ ४०२ ॥&lt;br&gt;&#xA;गोमयालेपने कृत्वा पुण्याहं च गुरूत्तमः ।&lt;br&gt;&#xA;गव्येन स्नपनं कृत्वा सम्प्रोक्षनमथाचरेत् ॥ ४०३ ॥&lt;br&gt;&#xA;ऋतुस्त्रीपातकाशौचकारकैः स्पर्शितेसति ।&lt;br&gt;&#xA;शान्तिहोमादिकं कार्यं प्रागुक्तं रजकैरपि ॥ ४०४ ॥&lt;br&gt;&#xA;चण्डालपाणकाद्यैश्चेच्छान्तिकर्मादिकं नयेत् ।&lt;br&gt;&#xA;गर्भगेहे प्रविष्टे तु स्नपनं शान्तिहोमयुक् ॥ ४०५ ॥&lt;br&gt;&#xA;सम्प्रोक्षणं विनाकुर्यात् कपिकुक्कुटकादिभिः ।&lt;br&gt;&#xA;ऋतुस्त्रीपातकाद्यैश्चेत् प्रविष्टं गर्भगेहकम् ॥ ४०६ ॥&lt;br&gt;&#xA;तदा सम्प्रोक्षणं कुर्यात् केवलं प्राक् प्रचोदितम् ।&lt;br&gt;&#xA;चण्डालरजकाद्यैश्चेच्छान्ति होमसमायुतम् ॥ ४०७ ॥&lt;br&gt;&#xA;सम्प्रोक्षणं विधातव्यं क्रमादेवं त्रिधा मतम् ।&lt;br&gt;&#xA;शान्तिकर्मदिशाहोमं क्रमात्सम्प्रोक्षणं नयेत् ॥ ४०८ ॥&lt;br&gt;&#xA;त्रिप्रकारैः क्रमादर्धमण्डपस्य प्रवेशने ।&lt;br&gt;&#xA;प्रथमे च द्वितीये च चण्डालविहितं तु यत् ॥ ४०९ ॥&lt;br&gt;&#xA;प्रायश्चित्तमृतुस्त्रीणां स्पर्शनादौ विधीयताम् ।&lt;br&gt;&#xA;प्रतिमा मण्डपावेशे त्रिप्रकारैः क्रमेण वै ॥ ४१० ॥&lt;br&gt;&#xA;शान्तिहोमं च मूर्त्याख्यं दिशाहोमं क्रमान्नयेत् ।&lt;br&gt;&#xA;दीक्षाहीनान् द्विजातींश्च हित्वा दीक्षान्तरानपि ॥ ४११ ॥&lt;br&gt;&#xA;परिवारालयावेशेऽप्येतदेव समीरितम् ।&lt;br&gt;&#xA;कपोतकाकसर्पादि प्रवेशो नात्र दोषभाक् ॥ ४१२ ॥&lt;br&gt;&#xA;चण्डालरजकाद्यैश्चेदन्तर्मण्डल वेशनम् ।&lt;br&gt;&#xA;कृतं चेन्मूर्तिहोमस्स्याच्छान्तिहोमो द्वितीयके ॥ ४१३ ॥&lt;br&gt;&#xA;गोमयालोपनाद्यं च समानं सर्वकर्मसु ।&lt;br&gt;&#xA;परिवारालयोक्तं प्रायश्चित्तं महानसे ॥ ४१४ ॥&lt;br&gt;&#xA;महानससमा ज्ञेया बलिपीठेषु निष्कृतिः ।&lt;br&gt;&#xA;निर्वाण दीक्षया हीनाश्शूद्राद्यास्समयस्थिताः ॥ ४१५ ॥&lt;br&gt;&#xA;परार्थं स्थापितं लिङ्गं सुस्थिरं संस्पृशन्ति चेत् ।&lt;br&gt;&#xA;कर्तव्यं स्नपनं शान्तिहोमो गर्भ प्रवेशने ॥ ४१६ ॥&lt;br&gt;&#xA;अर्धमण्डपवेशादौ तस्य दोषो न विद्यते ।&lt;br&gt;&#xA;अन्तर्मण्डलसालादौ मालिकादौ च मण्डपे ॥ ४१७ ॥&lt;br&gt;&#xA;चिरं चेदुषितं मर्त्यैरशुचिक्षेपणं तु वा ।&lt;br&gt;&#xA;कृतं संशोध्य भूमिं तु क्षालयेद्गोमयादिभिः ॥ ४१८ ॥&lt;br&gt;&#xA;उपधातानुरूपेण पुण्याहं शान्तिमाचरेत् ।&lt;br&gt;&#xA;गर्भेऽर्धमण्डपे बेरमण्डपे बाह्यतः क्रमात् ॥ ४१९ ॥&lt;br&gt;&#xA;विष्ठाख्य प्रस्रवोद्गार श्लेष्म मध्यादि सेचने ।&lt;br&gt;&#xA;सम्प्रोक्षणं दिशाहोमं मूर्त्याख्यं शान्तिहोमकम् ॥ ४२० ॥&lt;br&gt;&#xA;कुर्याद्गोमयशुद्ध्यादि पूर्ववत् कथितं द्विजाः ।&lt;br&gt;&#xA;आशौचिनां त्रिवर्णानामन्तर्मण्डलवेशनम् ॥ ४२१ ॥&lt;br&gt;&#xA;दीक्षितानां न दोषाय भवेदेवं मुनीश्वराः ।&lt;br&gt;&#xA;ततोन्येषां प्रवेशे तु पञ्चगव्येन सेचयेत् ॥ ४२२ ॥&lt;br&gt;&#xA;तत् बहिर्वेशनं तेषां नदोषाय प्रकल्पते ।&lt;br&gt;&#xA;मच्चिन्ह धारिणो वाथ शूद्रा वा येऽनुलोमिनः ॥ ४२३ ॥&lt;br&gt;&#xA;दीक्षिता वा त्रिवर्णैश्च सदृशास्स्युरदीक्षितैः ।&lt;br&gt;&#xA;दीक्षिता मन्त्रहीना वा रुद्रकन्यासमा मताः ॥ ४२४ ॥&lt;br&gt;&#xA;पञ्चाचार्याश्च विप्राद्यैर्दीक्षिताश्चेद्दीक्षितैः ।&lt;br&gt;&#xA;प्रासादे गर्भगेहेर्धे प्रतिमा मण्डपादिके ॥ ४२५ ॥&lt;br&gt;&#xA;साले वा मालिकायुक्ते केवले गोपुरेऽङ्कणे ।&lt;br&gt;&#xA;बेरे पीठे वृषादौ वा तद्धाम्नि बलिपीठके ॥ ४२६ ॥&lt;br&gt;&#xA;परिवारालये कूपे पचनालय एव वा ।&lt;br&gt;&#xA;आस्थानमण्डपेऽन्यस्मिन् नृपवेश्मनि वा गृहे ॥ ४२७ ॥&lt;br&gt;&#xA;सभायां चूलिकायां वा वाल्मीके समुपस्थिते ।&lt;br&gt;&#xA;शिथिली सम्भवे वाथ मधुपञ्जर सम्भवे ॥ ४२८ ॥&lt;br&gt;&#xA;बृहत् पिपीलिका क्षुद्रारक्तस्त्रीक्षुद्रजन्तवः ।&lt;br&gt;&#xA;समुत्थिताश्चेद्भूम्यादौ सर्वदोषावहो नृणाम् ॥ ४२९ ॥&lt;br&gt;&#xA;पूर्वादितः क्रमेणैषां फलं च शृणुत द्विजाः ।&lt;br&gt;&#xA;रोगो भयं वह्निदाहो बन्धुनाशो धनागमः ॥ ४३० ॥&lt;br&gt;&#xA;पुत्रनाशस्सुहृत्प्राप्तिर्धान्यमर्थविनाशनम् ।&lt;br&gt;&#xA;मध्यादीशानपर्यन्तं वल्मीकस्य च दर्शने ॥ ४३१ ॥&lt;br&gt;&#xA;शिथिली सम्भवे मध्ये उत्पद्यन्ते सुखं भवेत् ।&lt;br&gt;&#xA;तदूर्ध्वं प्राणिनाशस्स्यादिन्द्रभागे भयं भवेत् ॥ ४३२ ॥&lt;br&gt;&#xA;सुहृदागमनं वह्नौ भवेदादौ द्विजोत्तमाः ।&lt;br&gt;&#xA;राजक्षोभस्तदूर्ध्वं स्यादर्थलाभो यमे भवेत् ॥ ४३३ ॥&lt;br&gt;&#xA;तदूर्ध्वं चैव भार्याया मरणं स्वामिनो भवेत् ।&lt;br&gt;&#xA;वृद्धिर्निऋतिकाष्ठायामनर्थं स्यात्तदूर्ध्वतः ॥ ४३४ ॥&lt;br&gt;&#xA;वारुण्यां धनलाभस्यादादौ चोरभयं पुनः ।&lt;br&gt;&#xA;वायु दिक्स्था तु कन्यायाः सोमे स्याच्छत्रुभिर्भयम् ॥ ४३५ ॥&lt;br&gt;&#xA;तदूर्ध्वं धान्यलाभस्स्यादीशाने स्यान्महाभयम् ।&lt;br&gt;&#xA;गृहनाशो भवेद्वारे शयनस्थानके मृतिः ॥ ४३६ ॥&lt;br&gt;&#xA;तैलाज्यहविषः स्थाने चतुष्पान्नाशनं भवेत् ।&lt;br&gt;&#xA;द्वारनाले भवेद्भार्यामरणं भृत्यहारिणी ॥ ४३७ ॥&lt;br&gt;&#xA;तिलस्थानगता गोऽजमहिषाद्यालयाश्रिताः ।&lt;br&gt;&#xA;दृष्टिरोगो भवेद्ग्राममध्यो देवालयादिके ॥ ४३८ ॥&lt;br&gt;&#xA;तदङ्गभूत राष्ट्रस्य भयं लिङ्गे नृपस्य तु ।&lt;br&gt;&#xA;सभायां चैत्यवृक्षे वा महावीथ्यां मठेऽपि वा ॥ ४३९ ॥&lt;br&gt;&#xA;प्रपारामादिके कूपे वाथ राष्ट्रस्य दुःस्थितिः ।&lt;br&gt;&#xA;लिङ्गमूले तु जाताश्चेन्नृपतेर्भयमादिशेत् ॥ ४४० ॥&lt;br&gt;&#xA;मधुनीडसमुत्पत्तावेवमेव फलं भवेत् ।&lt;br&gt;&#xA;वल्मीकदर्शनेऽप्येवं द्वारादावीरितं फलम् ॥ ४४१ ॥&lt;br&gt;&#xA;खातयोग्यं खनित्वादावापूर्य लवणादिभिः ।&lt;br&gt;&#xA;शुद्धमृत्खण्ड सहितैर्न यथा पुनरुद्भवः ॥ ४४२ ॥&lt;br&gt;&#xA;पुण्याहप्रोक्षणं कृत्वा प्रोक्षयेत् पञ्चगव्यतः ।&lt;br&gt;&#xA;संस्थाप्य कलशैर्देवं मूर्तिहोमं समाचरेत् ॥ ४४३ ॥&lt;br&gt;&#xA;बाललिङ्गादिके लिङ्गे बेरे पीठेऽथ धाम्नि वा ।&lt;br&gt;&#xA;गर्भगेहेऽथवा द्वारि सप्ताहं चैवमाचरेत् ॥ ४४४ ॥&lt;br&gt;&#xA;जातेर्धमण्डपे बेरमण्डपे त्रिदिनं नयेत् ।&lt;br&gt;&#xA;कुर्यादन्यत्र मूर्त्याख्यं शान्तिहोममथैकहम् ॥ ४४५ ॥&lt;br&gt;&#xA;राजधाम्नि दिशाहोमं द्विसप्ताहं समाचरेत् ।&lt;br&gt;&#xA;मधुनीडं तु चेत्तत्स्थं मधुनीडं विसर्जयेत् ॥ ४४६ ॥&lt;br&gt;&#xA;संशोध्य गोमयाम्भोभिस्सम्प्रोक्ष्यास्रजवारिणा ।&lt;br&gt;&#xA;देवेश स्नपनं कृत्वा दिशाहोमं तदा नयेत् ॥ ४४७ ॥&lt;br&gt;&#xA;वल्मीकस्य पुरा प्रोक्तदिनसङ्ख्यावशेन तु ।&lt;br&gt;&#xA;नित्ये नैमित्तिके काम्ये लुप्ते स्नपनकर्मणि ॥ ४४८ ॥&lt;br&gt;&#xA;महाव्याधिर्भवेत् कर्तुश्शान्तिहोमं तदा नयेत् ।&lt;br&gt;&#xA;पुनश्च स्नपनं कुर्यादिष्टकाले पुरोक्तवत् ॥ ४४९ ॥&lt;br&gt;&#xA;वैकल्ये वा तदङ्गस्य राष्ट्रं पापरतं भवेत् ।&lt;br&gt;&#xA;अघोरं त्रिशतं जप्त्वा सम्पूर्णस्नपनं नयेत् ॥ ४५० ॥&lt;br&gt;&#xA;विहीने स्थण्डिलाङ्गे वा दुःस्थितिर्भुविजायते ।&lt;br&gt;&#xA;हुत्वाऽघोरं सहस्रं तु यथोक्तं स्थण्डिलं नयेत् ॥ ४५१ ॥&lt;br&gt;&#xA;कुम्भादयो विहीनाश्चेत् प्रमाणविहिताश्च वा ।&lt;br&gt;&#xA;जायते कलहो राष्ट्रे जप्त्वाघोरं सहस्रकम् ॥ ४५२ ॥&lt;br&gt;&#xA;पुनश्च स्नपनं कुर्यात् कुम्भास्त्रकरकेतरैः ।&lt;br&gt;&#xA;इति तन्मात्रकैरेवं द्विगुणद्रव्य संयुतैः ॥ ४५३ ॥&lt;br&gt;&#xA;यदा मनोज्झिताः कुम्भाः पूर्वाघोरशतत्रयम् ।&lt;br&gt;&#xA;द्विशतं च शतं कुम्भे वर्धन्यां कलशेषु च ॥ ४५४ ॥&lt;br&gt;&#xA;क्रमाज्जपेत् गुरुर्मन्त्री तेषां मान प्रसिद्धय्स ।&lt;br&gt;&#xA;स्थापितश्शिवकुम्भो वा वर्धनी कलशोऽथवा ॥ ४५५ ॥&lt;br&gt;&#xA;भेदादि सहितोऽदत्तपृष्ठो वा यदि जायते ।&lt;br&gt;&#xA;तदा राज्ञो महिष्याश्च कर्मिणां दोषदो भवेत् ॥ ४५६ ॥&lt;br&gt;&#xA;तदा पञ्चशतं मन्त्री द्विशतं च शतं क्रमात् ।&lt;br&gt;&#xA;जपेदघोर मन्त्रेण सदैव द्विगुणं जपेत् ॥ ४५७ ॥&lt;br&gt;&#xA;कुम्भाद्यमन्यमादाय तत्तत्द्रव्ययुतं न्यसेत् ।&lt;br&gt;&#xA;शरावशङ्खहैमादिपात्रे वा ब्रह्मवृक्षजे ॥ ४५८ ॥&lt;br&gt;&#xA;संस्थाप्य स्नापयेद्देवं शतघोरजपान्वितम् ।&lt;br&gt;&#xA;सूत्रैरवेष्टिताः कुम्भपूर्वाश्चेच्छत्रुवर्धनम् ॥ ४५९ ॥&lt;br&gt;&#xA;अघोरेणजपः पश्चात् कर्तव्यश्शतसङ्ख्यया ।&lt;br&gt;&#xA;तथैव वेष्टितास्स्वल्पतन्तुना निष्कृतिर्मता ॥ ४६० ॥&lt;br&gt;&#xA;पिधानलोपे घोरेण शतसङ्ख्यं जपेद्गुरुः ।&lt;br&gt;&#xA;कूर्चे विहीने देवानां सन्निधिर्नात्र विद्यते ॥ ४६१ ॥&lt;br&gt;&#xA;उत्कूर्चादि विपर्यासे तद्वदेव फलं मतम् ।&lt;br&gt;&#xA;तदा हृदा जपेन्मन्त्री द्विशतं त्रिशतं तु वा ॥ ४६२ ॥&lt;br&gt;&#xA;रत्नहेमाद्यभावे तु निर्धनः स्थपतिर्भवेत् ।&lt;br&gt;&#xA;तथैव वस्त्रलोपे च सहस्रं तु जपेधृदा ॥ ४६३ ॥&lt;br&gt;&#xA;पुनश्च स्नपनं कुर्यादुक्तरत्नाभिर्यथा ।&lt;br&gt;&#xA;गव्यादि द्रव्य लोपे तु राष्ट्रेकलहमादिशेत् ॥ ४६४ ॥&lt;br&gt;&#xA;तदाघोरशतं जप्त्वा तद्द्रव्यं योजयेच्छिवे ।&lt;br&gt;&#xA;पुण्याह प्रोक्षणेहीन जपेद्घोरशतं पुनः ॥ ४६५ ॥&lt;br&gt;&#xA;कुम्भादावकृतेज्या चेदकृतं स्नपनं भवेत् ।&lt;br&gt;&#xA;शान्तिहोमं तदा कुर्यान्मन्त्रन्यासेऽकृते यदि ॥ ४६६ ॥&lt;br&gt;&#xA;जपेद्घोरशतं मन्त्री देवसन्निधिहेतवे ।&lt;br&gt;&#xA;आषाढादिषु मासेषु कृत्तिकान्तेषु पञ्चसु ॥ ४६७ ॥&lt;br&gt;&#xA;पवित्रारोहणे हीने वर्तन्ते तत्य याः क्रियाः ।&lt;br&gt;&#xA;तास्सर्वा निष्फला एव प्रासादे वा गृहादिके ॥ ४६८ ॥&lt;br&gt;&#xA;देवं सम्पूज्य विधिवत् दिशाहोमं तु कारयेत् ।&lt;br&gt;&#xA;इष्टमासे ततः कुर्यात् पवित्रारोहणं परम् ॥ ४६९ ॥&lt;br&gt;&#xA;दमनारोहणेऽप्येवं कीर्तितो विधिरग्रजाः ।&lt;br&gt;&#xA;दीपावलिर्विहीना चेत् पीड्यन्ते शत्रुभिर्नराः ॥ ४७० ॥&lt;br&gt;&#xA;मूर्तिहोमं तदा कृत्वा नयेत्तां लब्धमासके ।&lt;br&gt;&#xA;राष्ट्रक्षोभेऽरिचोराद्यैः परस्परविरोधतः ॥ ४७१ ॥&lt;br&gt;&#xA;बेरादि बाध शङ्कायां गुहायां वा जलेऽपि वा ।&lt;br&gt;&#xA;भूमौ वा रक्षयेत्तस्मिन् क्रियामेनां विधाय च ॥ ४७२ ॥&lt;br&gt;&#xA;सम्पूज्य बेरं गन्धाद्यैस्तदग्रे स्थण्डिले कृते ।&lt;br&gt;&#xA;कुम्भं च वर्धनीयुक्तं कलशैरावृतं न वा ॥ ४७३ ॥&lt;br&gt;&#xA;सूत्रादि सहितं न्यस्त्वावाह्य सोमं महेश्वरम् ।&lt;br&gt;&#xA;विद्येश्वरसमोपेतं स्वस्वमन्त्रैस्समर्चयेत् ॥ ४७४ ॥&lt;br&gt;&#xA;तत्पूर्वे स्थण्डिलं कृत्वा शिवाग्निं शिवमन्त्रतः ।&lt;br&gt;&#xA;शतमर्धं मनोन्मन्या ब्रह्मभिस्त्वङ्गसंयुतैः ॥ ४७५ ॥&lt;br&gt;&#xA;विद्येश्वर समायुक्तं प्रत्येकं शतहोमयुक् ।&lt;br&gt;&#xA;समिदाज्यान्नसंयुक्तमन्ते पूर्णाहुतिं नयेत् ॥ ४७६ ॥&lt;br&gt;&#xA;कुम्भे च करके पीठे मृदादिपरिकल्पिते ।&lt;br&gt;&#xA;इष्टकारचिते पीठे लिङ्गे वा विन्यसेन्मनुम् ॥ ४७७ ॥&lt;br&gt;&#xA;तत्कुम्भस्थजलेनैव पीठाद्यं स्नापयेद्गुरुः ।&lt;br&gt;&#xA;पीठस्याद्यः स्थले देवी पिण्डिकायां तु वा न्यसेत् ॥ ४७८ ॥&lt;br&gt;&#xA;तदर्थं प्रत्यहं पूजां लिङ्गे पीठेऽथवा नयेत् ।&lt;br&gt;&#xA;एतद्विधानं बेराणां भवेत्सन्निधिकारणम् ॥ ४७९ ॥&lt;br&gt;&#xA;पुष्पशून्यशिरोलिङ्गं यस्य राष्ट्रे व्यवस्थितम् ।&lt;br&gt;&#xA;क्षयं तस्यावहेन्नित्यं वृष्टिवातातपादिभिः ॥ ४८० ॥&lt;br&gt;&#xA;सेवितं भग्नधामस्थं मृगपक्षि सरीसृपैः ।&lt;br&gt;&#xA;पशुभिर्बाधितं लिङ्गं देवतान्तरबाधितम् ॥ ४८१ ॥&lt;br&gt;&#xA;कर्तारं बाधते नित्यं शक्तानपि च बाधते ।&lt;br&gt;&#xA;तस्मात्प्रोक्षण कर्माद्यमचिरात्कारयेन्नृपः ॥ ४८२ ॥&lt;br&gt;&#xA;ततः प्रभृति पूजां च कारयेत्स्वस्य वृद्धये ।&lt;br&gt;&#xA;उत्तमां मध्यमां हीनां कनिष्ठामथवा द्विजाः ॥ ४८३ ॥&lt;br&gt;&#xA;एककालं द्विकालं वा त्रिकालं जपसंयुतम् ।&lt;br&gt;&#xA;गन्धोपेतं विशिष्टं स्यात् सधूपं तत्परं मतम् ॥ ४८४ ॥&lt;br&gt;&#xA;सदीपं चेत् ततश्शिष्टं सनैवेद्यं ततस्तथा ।&lt;br&gt;&#xA;सताम्बूलं ततःश्रेष्ठं सबलिश्शस्यते मतः ॥ ४८५ ॥&lt;br&gt;&#xA;साग्निकार्यं ततःपूज्यं सोत्सवेज्या ततो वरा ।&lt;br&gt;&#xA;स सौख्य तत उत्कृष्टा ज्ञात्वैवं प्रत्यहं नयेत् ॥ ४८६ ॥&lt;br&gt;&#xA;जलं पुष्पं च पत्रं वा प्रत्यहं परिकल्पयेत् ।&lt;br&gt;&#xA;वृष्ट्यादि बाधिते लिङ्गे तस्यप्रासादमाचरेत् ॥ ४८७ ॥&lt;br&gt;&#xA;भग्ने धाम्नि नवीकुर्यान्मृगाद्यैर्बाधितेऽपि च ।&lt;br&gt;&#xA;कवाटार्गलयोगाद्यैस्तस्य रक्षां समाचरेत् ॥ ४८८ ॥&lt;br&gt;&#xA;पूर्वस्थितस्य लिङ्गादेर्बाधके स्थापितं यदि ।&lt;br&gt;&#xA;ब्रह्मादि बेरं तत्तस्मादन्यत्र स्थापयेत्सुधीः ॥ ४८९ ॥&lt;br&gt;&#xA;शिवक्षेत्रे शिवारामे शिवाग्रामे द्विजोत्तमाः ।&lt;br&gt;&#xA;विष्णुर्विरिञ्चिश्शक्रश्च बुद्धस्त्वार्हत एव वा ॥ ४९० ॥&lt;br&gt;&#xA;अन्येदेवादयो ये च स्वप्रधाना द्विजोत्तमाः ।&lt;br&gt;&#xA;नस्थाप्याः स्थापितांश्चापि दूरदेशे निवेशयेत् ॥ ४९१ ॥&lt;br&gt;&#xA;तेन राज्ञो भवेच्छान्ति राष्ट्रस्यापि जनस्य च ।&lt;br&gt;&#xA;व्यतिरिक्तं शिवक्षेत्रात् स्थापयेद्वैष्णवादिकम् ॥ ४९२ ॥&lt;br&gt;&#xA;ततस्थानं देवदेवस्य शिवस्यामिततेजसः ।&lt;br&gt;&#xA;योग्यमेवेति निर्दिष्टं शिवस्सर्वाधिपो यतः ॥ ४९३ ॥&lt;br&gt;&#xA;वैष्णवं वाथ वैरिञ्च बौद्ध मार्हतकं तथा ।&lt;br&gt;&#xA;सौरं वा शाक्रमेवं वा वह्नेः स्थानं यमस्य वा ॥ ४९४ ॥&lt;br&gt;&#xA;निऋतेर्वरुणस्यापि वायोर्वैक्षवणस्य वा ।&lt;br&gt;&#xA;पार्वत्या वाथ दुर्गायाः क्षेत्रपस्येन्दुमूर्तिनः ॥ ४९५ ॥&lt;br&gt;&#xA;ज्येष्ठायाश्च श्रियश्चैव भूम्या वा च स्मरस्य च ।&lt;br&gt;&#xA;गणपस्कन्दनन्दीश वसूनां नागपस्य च ॥ ४९६ ॥&lt;br&gt;&#xA;मुनीनां च मनुष्याणामसुराणां द्विजोत्तमाः ।&lt;br&gt;&#xA;कल्पितं स्थानमीशस्य योग्यमेव न संशयः ॥ ४९७ ॥&lt;br&gt;&#xA;सर्वस्मादधिकं येन प्रवदन्ति पिनाकिनम् ।&lt;br&gt;&#xA;साधारणं स्मरन्त्येनं ते यान्ति नरकार्णवम् ॥ ४९८ ॥&lt;br&gt;&#xA;ब्रह्माच भगवान् विष्णू रुद्रश्चेति समा इति ।&lt;br&gt;&#xA;ते तु दुर्मतयः प्रोक्तास्सुचिरं सञ्चरन्त्यलम् ॥ ४९९ ॥&lt;br&gt;&#xA;रौरवादिषु नैतेषां मोक्षस्सर्वात्मना मतः ।&lt;br&gt;&#xA;मदैक शरणा ये तु तैः पूज्योहं न चापरैः ॥ ५०० ॥&lt;br&gt;&#xA;अशीतेरूर्ध्ववर्षो वा बालो वाप्यूनषोडशः ।&lt;br&gt;&#xA;प्रायश्चित्तार्धमर्हन्ति स्त्रियो वा व्याधि पीडिताः ॥ ५०१॥&lt;br&gt;&#xA;तत्रापि च परिक्लेशं ज्ञात्वार्धार्धं प्रयोजयेत् ।&lt;br&gt;&#xA;सुदुष्करं स्वयं कर्तुमक्षमो द्विगुणोन्यतः ॥ ५०२ ॥&lt;br&gt;&#xA;देशं कालं वयश्शक्तिं जातिं भक्तिं क्रियाक्रमम् ।&lt;br&gt;&#xA;सुविचार्य प्रदातव्यं नोपवासो रुजान्विते ॥ ५०३ ॥&lt;br&gt;&#xA;प्रायश्चित्ता समर्थस्य पितृभ्रात्रादि बान्धवै ।&lt;br&gt;&#xA;तद्विभज्य विधातव्यं द्विगुणं च परैर्जनैः ॥ ५०४ ॥&lt;br&gt;&#xA;बालाबलानां बद्धानामातुराणां च पादतः ।&lt;br&gt;&#xA;प्रायश्चित्तं प्रदातव्यं यदि भक्तास्सदाशिवे ॥ ५०५ ॥&lt;br&gt;&#xA;ऊनैकादशवर्षस्य पञ्चवर्षात्परस्य च ।&lt;br&gt;&#xA;प्रायश्चित्तं चेरद्भ्राता पिता वान्यत् सुहृज्जनः ॥ ५०६ ॥&lt;br&gt;&#xA;अतो बालनरस्यास्य नापराधो न पातकम् ।&lt;br&gt;&#xA;राजदण्डो न चैवास्ति प्रायश्चित्तं न विद्यते ॥ ५०७ ॥&lt;br&gt;&#xA;देश आदिश्यते येन दिशिकस्त्विति कथ्यते ।&lt;br&gt;&#xA;देशाश्च बहवश्शास्त्रे मुक्तिस्थानं परं मतम् ॥ ५०८ ॥&lt;br&gt;&#xA;भोगस्थानं च देहस्यात्तथा स्थानान्तराणि च ।&lt;br&gt;&#xA;हृत्कण्ठतालु भूमध्य ब्रह्मरन्ध्रं क्रमाद्भवेत् ॥ ५०९ ॥&lt;br&gt;&#xA;नाभिर्मेढ्रस्य मूलस्य स्थानं देशोऽत्र कथ्यते ।&lt;br&gt;&#xA;सकृत्सन्ध्या विलोपे तु सद्योजातं शतं जपेत् ॥ ५१० ॥&lt;br&gt;&#xA;प्रतिसन्ध्यं शतं ध्यातुः सन्ध्यालोपे त्वकामतः ।&lt;br&gt;&#xA;कामतस्तूपवासश्च लुप्ते देवार्चने यदा ॥ ५११ ॥&lt;br&gt;&#xA;एककालार्चके वापि द्विकालाद्यर्चकेपि वा ।&lt;br&gt;&#xA;एकाह्नेऽघोर साहस्रजपस्तु ज्ञानतो भवेत् ॥ ५१२ ॥&lt;br&gt;&#xA;उपवासोऽपि विज्ञेयः कामतस्त्वननुष्ठिते ।&lt;br&gt;&#xA;बहुकालार्चकस्यापि द्विकालादि विलोपने ॥ ५१३ ॥&lt;br&gt;&#xA;लुप्तसङ्ख्यावशेनैव प्रायश्चित्तं समाचरेत् ।&lt;br&gt;&#xA;द्विदिनादि विलोपे तु बहुरूपसहस्रतः ॥ ५१४ ॥&lt;br&gt;&#xA;प्रत्यहं त्रिशतार्धं स्यात् पक्षपूजाविलोपने ।&lt;br&gt;&#xA;अयुताघोर जापस्यात्तद्वृद्ध्या प्रतिमासकम् ॥ ५१५ ॥&lt;br&gt;&#xA;संवत्सरात्तदूर्ध्वे तु दीक्षयाश्शुद्धिरिष्यते ।&lt;br&gt;&#xA;स्वेष्टलिङ्गे परिभ्रष्टे नेष्टदग्धे हृतेऽपि वा ॥ ५१६ ॥&lt;br&gt;&#xA;नरवानरकाकाद्यैः स्पृष्टेऽघोर जपात्ततः ।&lt;br&gt;&#xA;लिङ्गान्तरं प्रतिष्ठाप्य भवेच्छुद्धो न संशयः ॥ ५१७ ॥&lt;br&gt;&#xA;हस्तादेः पतिते लिङ्गे त्वङ्गुलात्तु द्विवृद्धितः ।&lt;br&gt;&#xA;सहस्राघोर वृद्धिस्यात् सहस्रात् प्रभृति क्रमात् ॥ ५१८ ॥&lt;br&gt;&#xA;साधारे पतिते लिङ्गे ताले तालेऽयुतं जपेत् ।&lt;br&gt;&#xA;द्विगुणं तु निराधारे कल्पनीयं गुरूत्तमैः ॥ ५१९ ॥&lt;br&gt;&#xA;एकहस्तात् द्विहस्तान्तं पतने त्वेवमीरितम् ।&lt;br&gt;&#xA;जप्त्वा दश सहस्रादि पञ्चगव्यामृतादिना ॥ ५२० ॥&lt;br&gt;&#xA;संस्नाप्य पूजयेद्देवं विशेषेणार्चयेद्बुधः ।&lt;br&gt;&#xA;अव्यङ्गत्वे तदुद्दिष्टं लिङ्गादौ द्विजसत्तमाः ॥ ५२१ ॥&lt;br&gt;&#xA;द्विहस्तादूर्ध्वतः पाते त्वव्यङ्गे लक्षजापतः ।&lt;br&gt;&#xA;संस्कारेण विशुद्धिःस्यात् प्रतिष्ठा वात्र सम्मता ॥ ५२२ ॥&lt;br&gt;&#xA;अकामतो यदालिङ्गं विशीर्णं पिण्डिकाथवा ।&lt;br&gt;&#xA;प्रागुक्तद्विगुणं कुर्यात् कामतो निष्कृतिर्नहि ॥ ५२३ ॥&lt;br&gt;&#xA;ब्राह्मणाद्यैस्तु संस्पृष्टे शिवसंस्कारवर्जितैः ।&lt;br&gt;&#xA;क्रमाज्जपेदघोरस्य शतवृद्ध्या नरोत्तमः ॥ ५२४ ॥&lt;br&gt;&#xA;लिङ्गे पादेन संस्पृष्टे लिङ्घिते वायुतद्वयम् ।&lt;br&gt;&#xA;पादलग्नरजःस्पृष्टे बहुरूपायुतं जपेत् ॥ ५२५ ॥&lt;br&gt;&#xA;श्लेष्माद्युपगते लिङ्गे तत्तद्युक्तोदकादिभिः ।&lt;br&gt;&#xA;त्र्ययुतं द्वययुतं कुर्यात् बहुरूपं नरोत्तमः ॥ ५२६ ॥&lt;br&gt;&#xA;मूत्रोदकेन संस्पृष्टे जपेत् सार्धायुतद्वयम् ।&lt;br&gt;&#xA;रक्तमूत्ररजश्शुक्लदूषितेऽयुतपञ्चकम् ॥ ५२७ ॥&lt;br&gt;&#xA;तत्संयुक्तोदकस्पर्शात् पादहीनं जपेदिदम् ।&lt;br&gt;&#xA;विष्ठास्पर्शेतु लक्षं स्यात् पादहीनं तदम्भसा ॥ ५२८ ॥&lt;br&gt;&#xA;तद्वन्निर्माल्यगर्ते तु पतनाच्छुद्धिमादिशेत् ।&lt;br&gt;&#xA;विष्ठादिगर्तपाते तु लक्षमर्धाधिकं जपेत् ॥ ५२९ ॥&lt;br&gt;&#xA;स्पृष्टेऽनुलोमजैर्लिङ्गे कुर्यान्मात्रं कुलोचितम् ।&lt;br&gt;&#xA;प्रतिलोमादिभिः स्पृष्टे लक्षमावर्त्य शुद्ध्यति ॥ ५३० ॥&lt;br&gt;&#xA;वामदक्षादि मार्गस्थिअः स्पृष्टे लिङ्गेऽयुतं जपेत् ।&lt;br&gt;&#xA;चण्डालपाणकाद्यैश्च स्पृष्टे शुद्धिः प्रतिष्ठया ॥ ५३१ ॥&lt;br&gt;&#xA;लक्षेणस्थिरमुनमूल्य स्थापयेच्च तदेव हि ।&lt;br&gt;&#xA;नित्यहोमे विलोपे च प्रायश्चित्तं तु नित्यवत् ॥ ५३२ ॥&lt;br&gt;&#xA;अष्टम्यां वा चतुर्दश्यां पर्वण्ययनयोऽरपि ।&lt;br&gt;&#xA;विषुग्रहणयोर्नित्यलोपे कुर्याच्चतुर्गुणम् ॥ ५३३ ॥&lt;br&gt;&#xA;अन्यपुण्यदिनेष्वेवं तच्चतुर्गुणमाचरेत् ।&lt;br&gt;&#xA;प्रागुकनिष्कृतिं वह्नि निर्माणि तां समाचरेत् ॥ ५३४ ॥&lt;br&gt;&#xA;अदत्ते च बलौ कुर्याच्छिवस्याष्टाधिकं शतम् ।&lt;br&gt;&#xA;व्रतस्यान्य क्रियायाश्च नियमस्य च लोपने ॥ ५३५ ॥&lt;br&gt;&#xA;गायत्र्यष्टशतेनैव विशुद्धिमधिगच्छति ।&lt;br&gt;&#xA;अविधाय पवित्रं तदाषाढादिषु पञ्चसु ॥ ५३६ ॥&lt;br&gt;&#xA;लक्षत्रयमघोरस्य जप्त्वा चान्द्रायणं चरेत् ।&lt;br&gt;&#xA;पवित्रारोहणत्यागे प्रायश्चित्तमिदं मतम् ॥ ५३७ ॥&lt;br&gt;&#xA;अन्यमासे कृते तस्मिञ्जपमत्रं विधीयते ।&lt;br&gt;&#xA;जपोऽपि लक्षमात्रं चान्द्रायणं मतम् ॥ ५३८ ॥&lt;br&gt;&#xA;शतद्वय जपाच्छुद्धिरर्घ्यपात्रे विसर्जिते ।&lt;br&gt;&#xA;सहस्रेण विनाशे तु तदर्धात् परिवर्तिते ॥ ५३९ ॥&lt;br&gt;&#xA;स्फोटे वा त्वक्षसूत्रस्य शुद्धिर्लिङ्गोक्तपादतः ।&lt;br&gt;&#xA;नवसूत्रस्य विच्छेदे सहस्रं जपमाचरेत् ॥ ५४० ॥&lt;br&gt;&#xA;शतं स्याज्जीर्णसूत्रस्य हस्तपातात्तथा मतम् ।&lt;br&gt;&#xA;अक्षमालां कराद्भ्रष्टाम् आलयेद्गन्धवारिणा ॥ ५४१ ॥&lt;br&gt;&#xA;गायत्र्याः शतजापोऽपि सैव प्रागुक्त कर्मणि ।&lt;br&gt;&#xA;घण्टादोषे तु लिङ्गोक्तादष्टमांशाच्छुचिर्भवेत् ॥ ५४२ ॥&lt;br&gt;&#xA;पूजोपकरणं पद्भ्यां स्पृष्टं पीठदिकं यदा ।&lt;br&gt;&#xA;शतद्वयमघोरस्य कामतस्त्वयुतं जपेत् ॥ ५४३ ॥&lt;br&gt;&#xA;प्राण्यङ्गधूपदाने च पञ्चमस्य शतं जपेत् ।&lt;br&gt;&#xA;केशामांशास्थिकीटादिदुष्टनैवेद्यदर्शने ॥ ५४४ ॥&lt;br&gt;&#xA;अघोरस्यायुतं कामादकामात्तु शतं जपेत् ।&lt;br&gt;&#xA;नित्य नैवेद्यमानस्य ह्रासे नैमित्तिकस्य वा ॥ ५४५ ॥&lt;br&gt;&#xA;अयुतं घोरमन्त्रस्य जप्त्वा शुद्धिमवाप्नुयात् ।&lt;br&gt;&#xA;पादेनाकामतः स्पृष्ट्वा गुरुं देवं शिवागमम् ॥ ५४६ ॥&lt;br&gt;&#xA;द्वययुतं घोरमन्त्रस्य कामतष्षड्गुणं जपेत् ।&lt;br&gt;&#xA;महेशगुरु चण्डाज्ञाभङ्गे लक्षेण शुद्ध्यति ॥ ५४७ ॥&lt;br&gt;&#xA;एतदर्थार्जितद्रव्यभक्षणात् पादवर्जितम् ।&lt;br&gt;&#xA;निर्माल्य भक्षणे घोरं प्रमादादयुतं जपेत् ॥ ५४८ ॥&lt;br&gt;&#xA;भक्षणेन समं दानं स्यात् तदर्धमुपेक्षने ।&lt;br&gt;&#xA;अथवा भक्षणेऽकामात् प्रजपेत्ब्रह्मपञ्चकम् ॥ ५४९ ॥&lt;br&gt;&#xA;यावत्सहस्रमध्यर्धं कामतो दीक्षया सुचिः ।&lt;br&gt;&#xA;निर्माल्य लङ्घनं कृत्वा दक्षिणार्धायुतं जपेत् ॥ ५५० ॥&lt;br&gt;&#xA;लङ्घनेन समं स्पर्शे समं विक्रयभक्षणे ।&lt;br&gt;&#xA;देवस्वं देवताद्रव्यं नैवेद्यं च निवेदितम् ॥ ५५१ ॥&lt;br&gt;&#xA;चण्डद्रव्यं च निर्माल्यं षड्विधं स्मृतम् ।&lt;br&gt;&#xA;ग्रामदीशस्य देवस्वं देवद्रव्यं पटादिकम् ॥ ५५२ ॥&lt;br&gt;&#xA;नैवेद्यं कल्पितं तस्मै देवोच्छिष्टं निवेदितम् ।&lt;br&gt;&#xA;चण्डद्रव्यं तु तद्दत्तं निर्माल्यं प्रेरितं बहिः ॥ ५५३ ॥&lt;br&gt;&#xA;पिण्डिकास्थं न निर्माल्यमपि देवे विसर्जिते ।&lt;br&gt;&#xA;क्रव्यादो जायते दानान्मातङ्गस्तस्य भक्षणात् ॥ ५५४ ॥&lt;br&gt;&#xA;लङ्घने सिद्धिहानिश्च विक्रये शबरो भवेत् ।&lt;br&gt;&#xA;स्पर्शने जायते स्त्रीत्वं निर्माल्यस्य न संशयः ॥ ५५५ ॥&lt;br&gt;&#xA;यन्निर्माल्येन संस्पृष्टं तद्भुजा पुरुषेण वा ।&lt;br&gt;&#xA;पादोनं तत्र पूर्वोक्तं स्पर्शलङ्घन भक्षणैः ॥ ५५६ ॥&lt;br&gt;&#xA;भक्षणं द्विविधं प्रोक्तमनिवेद्य तदन्यथा ।&lt;br&gt;&#xA;देवदेवाय तत्राद्यं देवग्रामादि सम्भवम् ॥ ५५७ ॥&lt;br&gt;&#xA;व्रीह्यादि येन केनैवोपाधिनादाय भक्षणम् ।&lt;br&gt;&#xA;करोति यस्य सम्मूढा मद्धनस्तेयकृन्मतः ॥ ५५८ ॥&lt;br&gt;&#xA;मदर्थं कल्पितं वाथ तण्डुलं चौदनं तु वा ।&lt;br&gt;&#xA;यः प्रयच्छति वा भुङ्क्ते सोऽपि स्तेयकृदुच्यते ॥ ५५९ ॥&lt;br&gt;&#xA;त एवातीत दुष्टामद्भक्षितादपि सोषदाः ।&lt;br&gt;&#xA;तथैवेति चतुष्काष्ठा मद्भुक्तिस्त्वति दोषदा ॥ ५६० ॥&lt;br&gt;&#xA;नैवेद्यं कल्पयित्वा तु शिवायेति तदूर्ध्वतः ।&lt;br&gt;&#xA;निवेद्य मह्यं तच्छिष्टं भुङ्क्ते प्रत्यहमादरात् ॥ ५६१ ॥&lt;br&gt;&#xA;सोऽयं मत्सदृशः प्रोक्तश्चरुभुग्यस्तथा भवेत् ।&lt;br&gt;&#xA;मद्भुक्तं चण्डभुक्तं वायो लोभाद्भक्षयेन्नरः ॥ ५६२ ॥&lt;br&gt;&#xA;स पापी दुर्मतिः प्रोक्तः पूर्वाभ्यां नातिरिच्यते ।&lt;br&gt;&#xA;भक्षयेद्यो नरो भक्त्या पवित्रमिति शंसितम् ॥ ५६३ ॥&lt;br&gt;&#xA;शुद्धात्मा ब्राह्मणस्तस्य पापं क्षिप्रं विनश्यति ।&lt;br&gt;&#xA;अशुद्धात्मा शुचिर्लोभान्मद्भुक्तं पावनं नरः ॥ ५६४ ॥&lt;br&gt;&#xA;भक्षणे नाशमायाति रसभोक्ता यथा द्विजाः ।&lt;br&gt;&#xA;मद्देहधारिणो लोके देशिका मत्परायणाः ॥ ५६५ ॥&lt;br&gt;&#xA;मदैकशरणास्तेषु योग्यं नैवान्यजन्तषु ।&lt;br&gt;&#xA;तस्मान्मदीयं निर्माल्यं भुक्त्वा निष्कृतिमाचरेत् ॥ ५६६ ॥&lt;br&gt;&#xA;सर्वेषां देशिकादीनां चतुर्वर्णोद्भवात्मनाम् ।&lt;br&gt;&#xA;प्रायश्चित्तमहं वक्ष्ये श्रूयतां द्विजसत्तमाः ॥ ५६७ ॥&lt;br&gt;&#xA;मौनं त्रिषवणस्नानं शिवाग्नि गुरुपूजनम् ।&lt;br&gt;&#xA;अघोरायुत जापश्च गोमयालिप्तमण्डले ॥ ५६८ ॥&lt;br&gt;&#xA;पञ्चगव्यं चरुं दन्तधावनं च क्रमाद्भजेत् ।&lt;br&gt;&#xA;प्रतिरात्रं चरेदेतद्व्रतं पाप विशुद्धये ॥ ५६९ ॥&lt;br&gt;&#xA;अग्निकार्यां विना वाऽपि जपमात्रं विधीयताम् ।&lt;br&gt;&#xA;एतद्व्रतं समाख्यातं दशवृद्ध मनुव्रतम् ॥ ५७० ॥&lt;br&gt;&#xA;उपव्रतं तथा तस्माद्दशवृद्धं महाव्रतम् ।&lt;br&gt;&#xA;महापातकिनां प्रोक्तं महाव्रतमिहागमे ॥ ५७१ ॥&lt;br&gt;&#xA;अन्वादि पातकानां तु व्रतमन्वाद्यमीरितम् ।&lt;br&gt;&#xA;ब्रह्महत्या सुरापानं स्तेयं गुर्वङ्गनागमः ॥ ५७२ ॥&lt;br&gt;&#xA;महान्ति पातकान्यत्र तत्संयोगेन पञ्चमः ।&lt;br&gt;&#xA;कामस्त्वेवमाख्यातमज्ञानदर्धमिष्यते ॥ ५७३ ॥&lt;br&gt;&#xA;ब्रह्मघ्न व्रतपादं तु क्षत्रियस्य वधे कृते ।&lt;br&gt;&#xA;तदर्धं वैश्यजातेस्तु तदर्धं शूद्र इष्यते ॥ ५७४ ॥&lt;br&gt;&#xA;अनुलोमेषु सर्वेषु मातृप्रोक्तं समाचरेत् ।&lt;br&gt;&#xA;गूढजेषु च तेष्वर्धं तदर्धं प्रतिलोमेषु ॥ ५७५ ॥&lt;br&gt;&#xA;दीक्षितेषु च सर्वेषु द्विगुणं समुदाहृतम् ।&lt;br&gt;&#xA;अभिषिक्तस्य हनने दीक्षितोक्तं व्रतं मतम् ॥ ५७६ ॥&lt;br&gt;&#xA;पानसं द्राक्षामाधूके खार्जूरं गौलमैक्षवम् ।&lt;br&gt;&#xA;माध्वी खण्टकमृद्वीकमैरेयं नालिकेरजम् ॥ ५७७ ॥&lt;br&gt;&#xA;सामान्यानि विजानीयाद् मद्यान्येकादशैव तु ।&lt;br&gt;&#xA;द्वादश्येव सुरा पैष्टिस्सर्वेषामधमा स्मृता ॥ ५७८ ॥&lt;br&gt;&#xA;पीत्वा पैष्टीं सुरां विप्रो महाव्रतमथाचरेत् ।&lt;br&gt;&#xA;एकादशसुरापाने कुर्याद्व्रतदशांशकम् ॥ ५७९ ॥&lt;br&gt;&#xA;सकृत्पैष्टिं प्रमादेन पीत्वा विप्रो द्विजोत्तमाः ।&lt;br&gt;&#xA;गोमूत्रयवकाहारो दशरात्रेण शुद्ध्यति ॥ ५८० ॥&lt;br&gt;&#xA;द्वि वारादि प्रयोगेण दिनवृद्धिः प्रशस्यते ।&lt;br&gt;&#xA;सर्वेषां क्षत्रियादीनां पूर्वोक्तन्याय ईरितः ॥ ५८१ ॥&lt;br&gt;&#xA;सुवर्णस्यापहारेण शतादभ्याधिके वधः ।&lt;br&gt;&#xA;क्षत्रियादिषु सम्प्रोक्तो विप्रस्य न वधः क्वचित् ॥ ५८२ ॥&lt;br&gt;&#xA;निष्कस्तेयेऽयुतं पञ्च निष्कान्तं लक्षमीरितम् ।&lt;br&gt;&#xA;दश लक्षं जपान्तं तु तदूर्ध्वं दशवृद्धितः ॥ ५८३ ॥&lt;br&gt;&#xA;शतलक्षान्तमुद्दिष्टं ब्राह्मणे क्षत्रियादिषु ।&lt;br&gt;&#xA;शतमर्धार्धह्रासेन स्वर्णस्तेये समीरितम् ॥ ५८४ ॥&lt;br&gt;&#xA;रजतस्यापहरणे धान्यस्य द्विगुणं मतम् ।&lt;br&gt;&#xA;सुवर्णे रजते धान्ये शतमेकादशोत्तरम् ॥ ५८५ ॥&lt;br&gt;&#xA;दरिद्रस्यानुरूपेण द्विगुणाधिकमेव हि ।&lt;br&gt;&#xA;गुरुतल्पं विहायान्यस्त्रीयोगे नैव पातकम् ॥ ५८६ ॥&lt;br&gt;&#xA;याजनं योनि सम्बन्धं स्वाध्यायं सहभोजनम् ।&lt;br&gt;&#xA;पातकैस्सह चेत् कुर्यात् सोऽपि तत्सम इष्यते ॥ ५८७ ॥&lt;br&gt;&#xA;वत्सरान्तं तदर्वाक् चेदर्थं पादं समाचरेत् ।&lt;br&gt;&#xA;अनुपातकशुद्ध्यर्थमनुव्रतमुदाहृतम् ॥ ५८८ ॥&lt;br&gt;&#xA;मातृष्वसा च भगिनी स्वसुता च पितृष्वसा ।&lt;br&gt;&#xA;आसां च गमनं विप्रास्त्वनुपातकमीरितम् ॥ ५८९ ॥&lt;br&gt;&#xA;विप्रस्त्रीगमनं बन्धोराश्रित्य च यो वधः ।&lt;br&gt;&#xA;चण्डालपाण रजकोच्छिष्ट भोगेऽनुपातकम् ॥ ५९० ॥&lt;br&gt;&#xA;लिङ्गस्य पिण्डिकायाश्च प्रतिमादेर्द्विजोत्तमाः ।&lt;br&gt;&#xA;द्वेषेणोत्पाटनम् कृत्वा पातकादधिको भवेत् ॥ ५९१ ॥&lt;br&gt;&#xA;तदुक्तं द्विगुणं कुर्याद्राजचोरभयादिषु ।&lt;br&gt;&#xA;दुःस्थाननिम्नदोषादौ परिहर्तुं तदुद्धृतम् ॥ ५९२ ॥&lt;br&gt;&#xA;संस्थाप्य विधिनाघोरं लक्षामावर्त्य शुद्ध्यति ।&lt;br&gt;&#xA;देवक्षेत्रापहरणं देवोपहरणाहृतिः ॥ ५९३ ॥&lt;br&gt;&#xA;शिवागमापहारश्च शिवलिङ्गापहारणम् ।&lt;br&gt;&#xA;शैवादीनां चतुर्णां तु दण्डनिर्णय एव च ॥ ५९४ ॥&lt;br&gt;&#xA;उपपातक शुद्ध्यर्थमुपव्रतमुदाहृतम् ।&lt;br&gt;&#xA;पितृव्यसखि शिष्यस्त्री स्नुषाश्च शरणागताः ॥ ५९५ ॥&lt;br&gt;&#xA;राज्ञी प्रव्रजिता धात्री साध्वी वर्णोत्तमा च या ।&lt;br&gt;&#xA;सगोत्रा मातुलानीं च समान प्रवरा च या ॥ ५९६ ॥&lt;br&gt;&#xA;तासां सङ्गमनं चोपपातकं समुदाहृतम् ।&lt;br&gt;&#xA;परिवित्तिः परिवेत्ता तयोर्याजनमेव च ॥ ५९७ ॥&lt;br&gt;&#xA;तयोर्दानं च कन्यायाः शिवाग्नयागमनिन्दनम् ।&lt;br&gt;&#xA;गुरोश्च प्रतिकूलत्वं तथा निक्षिप्त सङ्ग्रहः ॥ ५९८ ॥&lt;br&gt;&#xA;पितृमातृगुरुत्यागः कूटसाक्ष्याभि शापने ।&lt;br&gt;&#xA;उक्तित्वं पतितश्चेति तद्धीनं वाथ तद्युतम् ॥ ५९९ ॥&lt;br&gt;&#xA;भूवेश्मरत्नवापीनां कुजानामपहर्तृता ।&lt;br&gt;&#xA;वापीकूपतटाकादेर्हरणं तूपपातकम् ॥ ६०० ॥&lt;br&gt;&#xA;गजाश्वनरनार्युष्ट्रमहिषाणां खरोक्षयोः ।&lt;br&gt;&#xA;उपव्रतं वधे कुर्यात्तदर्धं हरणे भवेत् ॥ ६०१ ॥&lt;br&gt;&#xA;तन्मांसभक्षणेऽर्धं स्यात्तद्विष्ठास्पृष्टिभक्षणे ।&lt;br&gt;&#xA;तत्पादं स्यात्तदालीढस्पर्शादौ स्नानमाचरेत् ॥ ६०२ ॥&lt;br&gt;&#xA;तदालीढान्नमुक्तौ च विष्ठास्पृष्ट्यर्धमाचरेत् ।&lt;br&gt;&#xA;तद्रोमास्थ्यादि संस्पर्शे स्नानमेव विधीयते ॥ ६०३ ॥&lt;br&gt;&#xA;उपव्रतस्य द्विगुणं गोघ्नः कुर्यात्तदर्धकम् ।&lt;br&gt;&#xA;गोहर्त्ता तस्य मांसाशी तत्समानं समाचरेत् ॥ ६०४ ॥&lt;br&gt;&#xA;गोष्ठे वसन् गोऽनुगामी गोप्रदानेन शुद्ध्यति ।&lt;br&gt;&#xA;गवामभावे तन्मूल्यं दातव्यं पुष्कलं तथा ॥ ६०५ ॥&lt;br&gt;&#xA;गर्भिणीं कपिलाघ्र दोग्घ्रीहोमधेनुं च सुव्रताम् ।&lt;br&gt;&#xA;रोधादिना सादयित्वा द्विगुणं व्रतमाचरेत् ॥ ६०६ ॥&lt;br&gt;&#xA;पादमेकं चरेद्रोधे द्वौ पादौ बन्धने चरेत् ।&lt;br&gt;&#xA;याजने पादहीनं स्याच्चरेत् सर्वं निपातने ॥ ६०७ ॥&lt;br&gt;&#xA;औषधं लवणं चैव स्नेहपिण्याहभोजनम् ।&lt;br&gt;&#xA;अतिरिक्तं न दातव्यं काले स्वल्पं तु दापयेत् ॥ ६०८ ॥&lt;br&gt;&#xA;न नालिकेर रज्ज्वा च न च मौञ्जेनबन्धयेत् ।&lt;br&gt;&#xA;बलाभावाद्विपद्येत गौश्चरन्ती कथञ्चन ॥ ६०९ ॥&lt;br&gt;&#xA;जलेवा पल्वले मग्ना मेघविद्युद्धतापि वा ।&lt;br&gt;&#xA;श्वभ्रे वा पतिताऽकस्माच्छव पचेनापि भक्षिता ॥ ६१० ॥&lt;br&gt;&#xA;शीतवातहता चेत्स्यात्बन्धनेन मृतापि वा ।&lt;br&gt;&#xA;शून्यागारे त्वटव्यां वा गृहदाहेऽपि पादपात् ॥ ६११ ॥&lt;br&gt;&#xA;उपेक्षाद्यैस्तु तद्विष्ठा भक्षणाद्यं परं मतम् ।&lt;br&gt;&#xA;कन्यानां दूषणं चैव परभार्यात्मविक्रयौ ॥ ६१२ ॥&lt;br&gt;&#xA;नास्तिक्यमभिचारश्चायाज्य याजनमेव च ।&lt;br&gt;&#xA;नीचलोमान्त्यजोच्छिष्ट भोजनं चोपपातकम् ॥ ६१३ ॥&lt;br&gt;&#xA;मद्यभाण्डस्थितं द्रव्यं मद्यस्पृष्टं तु वा भवेत् ।&lt;br&gt;&#xA;तस्य पानादिना विप्रास्त्वेतद्द्विगुणमाचरेत् ॥ ६१४ ॥&lt;br&gt;&#xA;भुक्त्वा शूद्रस्य वाशौचे विप्रस्तूपव्रतार्धभाक् ।&lt;br&gt;&#xA;वैश्याशौचेऽर्धभाग्विप्रः क्षत्राशौचे तदर्धभाक् ॥ ६१५ ॥&lt;br&gt;&#xA;नृपशूद्रविडाशौचे भुक्त्वा विप्रोऽर्धमाचरेत् ।&lt;br&gt;&#xA;वैश्यशूद्रगृहे भुक्त्वा क्षत्रियोक्तार्धमाचरेत् ॥ ६१६ ॥&lt;br&gt;&#xA;स्वाशौच भोजने कृत्यमन्त्येष्टावेव कीर्तितम् ।&lt;br&gt;&#xA;स्वोत्कृष्टाशौच भुक्त्या तु स्वगृहाशौच भुक्तितः ॥ ६१७ ॥&lt;br&gt;&#xA;पादोनं च द्विपादोनं त्रिपादोनं क्रमाच्चरेत् ।&lt;br&gt;&#xA;शूद्रस्त्वेवं तदन्यौ चेत् कुर्यात्तां विधिनामुना ॥ ६१८ ॥&lt;br&gt;&#xA;विण्मूत्र भक्षणे विप्रः कुर्यादेतदुपव्रतम् ।&lt;br&gt;&#xA;रजस्वलामुखास्वादे तथा चण्डालयोषिताम् ॥ ६१९ ॥&lt;br&gt;&#xA;रजकादेश्च पैशून्यं कृत्वा तद्वदुपव्रतम् ।&lt;br&gt;&#xA;विप्रपातक शुद्ध्यर्थं व्रतमत्र समीरितम् ॥ ६२० ॥&lt;br&gt;&#xA;चण्डाल पाणरजकस्त्रीगमे द्विगुणं मतम् ।&lt;br&gt;&#xA;व्रतमात्रमुदख्यास्तु शुद्ध्यर्थं विप्र आचरेत् ॥ ६२१ ॥&lt;br&gt;&#xA;विप्रस्त्रीगमने चैवोपव्रतन्तु समाचरेत् ।&lt;br&gt;&#xA;पादपादविहीनं तु क्षत्रादि त्रितयं चरेत् ॥ ६२२ ॥&lt;br&gt;&#xA;ब्राह्मणी शूद्रसंयुक्ता पतिता सप्रजायदि ।&lt;br&gt;&#xA;विप्रजोपव्रतार्धं तु सकृदागमने चरेत् ॥ ६२३ ॥&lt;br&gt;&#xA;उपव्रतं तु मासोर्ध्वे षण्मासोर्ध्वमनुव्रतम् ।&lt;br&gt;&#xA;महाव्रतं समोर्ध्वं स्यात्त्र्यब्दोर्ध्वं पतितैव सा ॥ ६२४ ॥&lt;br&gt;&#xA;एतदर्धं तु राज्ञी चेद्वैश्यस्त्री चेत्तदर्धकम् ।&lt;br&gt;&#xA;शूद्रस्त्री शूद्रसंयोगात् तदर्धं तु समाचरेत् ॥ ६२५ ॥&lt;br&gt;&#xA;शूद्रश्चैव तथा कुर्यात् प्रायश्चित्तं विशुद्धये ।&lt;br&gt;&#xA;कन्यासङ्गमने कुर्यात् प्रागुक्तं द्विगुणं द्विजाः ॥ ६२६ ॥&lt;br&gt;&#xA;वैश्यश्चेदर्धभाक्तस्मादर्धभाक् क्षत्रियो यर्दिम्? ।&lt;br&gt;&#xA;तदर्ध भाग् द्विजः प्रोक्तो विप्रादि स्त्रीसमागमे ॥ ६२७ ॥&lt;br&gt;&#xA;अनुलोमाः स्वमात्रुक्तमाचरेयुः स्वशुद्धये ।&lt;br&gt;&#xA;प्रतिलोमिषु निर्दिष्टं शूद्रोक्त द्विगुणं व्रतम् ॥ ६२८ ॥&lt;br&gt;&#xA;अमानुषीषु पुरुषः प्रतिलोमिष्वयोनिषु ।&lt;br&gt;&#xA;रेतस्सित्वा जलेवापि व्रतमब्दं समाचरेत् ॥ ६२९ ॥&lt;br&gt;&#xA;नदीशैलूषिकी वेणुजीवनी गमने व्रतम् ।&lt;br&gt;&#xA;पतितान्यस्त्रियं गत्वा चण्डालस्यार्धमाचरेत् ॥ ६३० ॥&lt;br&gt;&#xA;अन्तर्वत्नी भवेत् स्त्री चेत् प्रायश्चित्तमशक्यतः ।&lt;br&gt;&#xA;गर्भे विनिःसृते कुर्यात् द्विगुणं प्रागुदीरितम् ॥ ६३१ ॥&lt;br&gt;&#xA;न प्रचारं गृहे कुर्यान्न चान्नादि प्रसाधनम् ।&lt;br&gt;&#xA;न शयीत समं भर्त्रा न च भुञ्जीत बन्धुभिः ॥ ६३२ ॥&lt;br&gt;&#xA;न च स्नात्वा च भुक्त्वा च गत्वाचैव दिवा स्त्रियम् ।&lt;br&gt;&#xA;शेफं बध्वायसाद्यैश्च व्रतमेतत्समाचरेत् ॥ ६३३ ॥&lt;br&gt;&#xA;उच्छिष्टं प्रतिलोमानां भुक्त्वा कुर्याद्व्रतं द्विजाः ।&lt;br&gt;&#xA;उच्छिष्टं तु समानानां भुक्त्वोपोष्य विशुद्ध्यति ॥ ६३४ ॥&lt;br&gt;&#xA;सहस्रमयुतं चैव जपो मध्यमहीनयोः ।&lt;br&gt;&#xA;द्वित्रिरात्रोपवासश्च सवर्णोच्छिष्ट भोजने ॥ ६३५ ॥&lt;br&gt;&#xA;जघन्योच्छिष्ट सम्पर्कादेवं शतगुणं भवेत् ।&lt;br&gt;&#xA;जपोपवासवृद्धिः स्योदेकरात्रादितः क्रमात् ॥ ६३६ ॥&lt;br&gt;&#xA;शैवब्राह्मणयोर्निन्दा मद्यपस्त्रीनिषेवणम् ।&lt;br&gt;&#xA;स्त्रीहिंसौषधजीवा च वार्द्धुष्यं मूल्यकर्म च ॥ ६३७ ॥&lt;br&gt;&#xA;सर्वकार्येष्वधिकारो महायन्त्र प्रवर्तनम् ।&lt;br&gt;&#xA;स्वाध्यायाग्नि सुतानां च परित्यागश्च पातकम् ॥ ६३८ ॥&lt;br&gt;&#xA;तिलब्रीहिकुलुत्थानां शालीनां मुद्गमाषयोः ।&lt;br&gt;&#xA;निष्पावाढक शिम्बानां सर्षपस्य यवस्य च ॥ ६३९ ॥&lt;br&gt;&#xA;कुङ्कु प्रियङ्गुनीवारकोद्रवादेर्द्विजोत्तमाः ।&lt;br&gt;&#xA;सत्वचां वित्वचां वापि हरणेऽर्धं व्रतस्य च ॥ ६४० ॥&lt;br&gt;&#xA;यनश्य्यासनानां च कांस्यरीतिशिलायसाम् ।&lt;br&gt;&#xA;त्रपुसीसकताम्रादेर्वस्त्रस्य हरणे कृते ॥ ६४१ ॥&lt;br&gt;&#xA;व्रतमात्रं समुद्दिष्टं त्रिगुणं स्तेयमोक्षणम् ।&lt;br&gt;&#xA;वानरश्वमृगाणां च विष्ठाशनवराहयोः ॥ ६४२ ॥&lt;br&gt;&#xA;दुष्टादुष्टमृगाणां च शिवाय वा वधेकृते ।&lt;br&gt;&#xA;शशस्य शिंशुमारस्य शङ्खस्य मकरस्य वा ॥ ६४३ ॥&lt;br&gt;&#xA;हनने च व्रतं कुर्यात् तत्पापस्य विशुद्धये ।&lt;br&gt;&#xA;उलूककङ्क गृध्राणां काकस्य जलबर्हिणः ॥ ६४४ ॥&lt;br&gt;&#xA;कुक्कुटश्येन भासानामथ हंसमयूरयोः ।&lt;br&gt;&#xA;पिङ्गलरत्ननेत्रयोश्च सरटाशत पत्रयोः ॥ ६४५ ॥&lt;br&gt;&#xA;कपोतस्य बकस्याथ टिट्टिभस्य जराङ्गिणः ।&lt;br&gt;&#xA;पिङ्गल्याश्चक्रवाकस्य कौशिकस्य शुकस्य च ॥ ६४६ ॥&lt;br&gt;&#xA;मण्डूको गौश्च गौधा च कृकलासश्च मूषिकः ।&lt;br&gt;&#xA;नागश्चुचुन्दरी मत्स्यः कूर्मः कर्कटकाह्वयः ॥ ६४७ ॥&lt;br&gt;&#xA;वृश्चिकश्चैव शम्बूकश्शलभो मक्षिका तथा ।&lt;br&gt;&#xA;पिपीलिका च भूनागो लूताद्या ये च कीर्तिताः ॥ ६४८ ॥&lt;br&gt;&#xA;भूगता जलजा वाथ ये चान्ये त्वन्तरिक्षगाः ।&lt;br&gt;&#xA;तेषां कृत्वा वधं विप्रो व्रतपादं समाचरेत् ॥ ६४९ ॥&lt;br&gt;&#xA;अनस्थिमत्सु चैतेषु शताघोरजपोमतः ।&lt;br&gt;&#xA;अन्येनापि प्रकारेण प्रायश्चित्तमिहोच्यते ॥ ६५० ॥&lt;br&gt;&#xA;हत्वा कामात् द्विजस्सद्यो गवां गोष्ठे जपेत्तदा ।&lt;br&gt;&#xA;पीत्वाकामात् सुरां वाअमं शिवहर्म्येजपेत्तदा ॥ ६५१ ॥&lt;br&gt;&#xA;कृत्वास्तेयकामाश्च घोरं पितृवने जपेत् ।&lt;br&gt;&#xA;गुरुस्त्रीगमने वक्त्रमकामात्तु जपेद्वने ॥ ६५२ ॥&lt;br&gt;&#xA;योगङ्कृत्वा समस्तैस्तु नगाग्रे पञ्चमं जपेत् ।&lt;br&gt;&#xA;प्रकाशे कामतस्तस्मिल्लभ मावर्त्य शुद्ध्यति ॥ ६५३ ॥&lt;br&gt;&#xA;अकामाद्वा रहस्ये च सहस्राच्छुद्धिरिष्यते ।&lt;br&gt;&#xA;कामतस्सरहस्ये च जपेत्तत्रायुतं द्विजाः ॥ ६५४ ॥&lt;br&gt;&#xA;अकामतः प्रकाशे च तत्राप्ययुतकद्वयम् ।&lt;br&gt;&#xA;गुरुद्रोहादृते शुद्धिः कामतोऽपि भवेदिह ॥ ६५५ ॥&lt;br&gt;&#xA;तद्याद्वा देशिकस्तस्य तदाकृच्छ्र पुरस्सरम् ।&lt;br&gt;&#xA;पुनर्यागः प्रकर्तव्यस्शुद्धिस्तस्यान्यथान हि ॥ ६५६ ॥&lt;br&gt;&#xA;पातकत्रय संयोगस्सामान्यो ब्राह्मणादितः ।&lt;br&gt;&#xA;मद्यपानं यदा शूद्रेऽदीक्षिते स्वल्पकं भवेत् ॥ ६५७ ॥&lt;br&gt;&#xA;निषेधाभावतस्तस्य दोषस्तत्र न जायते ।&lt;br&gt;&#xA;नियमाद्घोर जापस्य प्रकर्तव्यं शतं त्रिकम् ॥ ६५८ ॥&lt;br&gt;&#xA;गुरुस्त्रीगमनं यच्छ चतुर्णां सदृशं भवेत् ।&lt;br&gt;&#xA;गुरुद्रोहः शिवद्रोहस्तस्मात्तत् पातकं भवेत् ॥ ६५९ ॥&lt;br&gt;&#xA;काष्ठादि पार्थिवस्तेये तेजोद्रव्यं विना द्रिजाः ।&lt;br&gt;&#xA;सद्योजातजपाच्छुद्धिरकामादिह कथ्यते ॥ ६६० ॥&lt;br&gt;&#xA;पञ्चविंशतिकोजापः कर्तव्योऽकामतश्शतम् ।&lt;br&gt;&#xA;घृतं वापि गृहीत्वा तु लवणं शर्करादिकम् ॥ ६६१ ॥&lt;br&gt;&#xA;कामतोऽकामतोवाऽपि जपेद्वामं तु पूर्वत् ।&lt;br&gt;&#xA;रीतिकेतरकांस्यादि गृहीत्वा तैजसं च ॥ ६६२ ॥&lt;br&gt;&#xA;धेनुं वा घृतवच्छुद्धिः कामाकामात्तु पूर्ववत् ।&lt;br&gt;&#xA;पुष्पं गन्धादिकं हृत्वा पुरुषं स्त्रियमेव वा ॥ ६६३ ॥&lt;br&gt;&#xA;अनड्वाहं गजाश्वादि वस्तुजातं तु पूर्ववत् ।&lt;br&gt;&#xA;क्षीरं जलं वा शस्त्रं वा हुत्वेशं पूर्वज्जपेत् ॥ ६६४ ॥&lt;br&gt;&#xA;अभक्ष्य भक्ष्णे जाते गुह्यकस्य शतञ्जपेत् ।&lt;br&gt;&#xA;अकामात् त्रिशशं कमाज्जपेन्मद्यादि वर्जितान् ॥ ६६५ ॥&lt;br&gt;&#xA;उदक्यान्नाशने मोहाज्जपेत् गृह्यायुतं बुधः ।&lt;br&gt;&#xA;दशोर्ध्वं त्रिशतादर्वाक जप्त्वा स्नानेन शुद्ध्यति ॥ ६६६ ॥&lt;br&gt;&#xA;तदूर्ध्वं पञ्चकं यावच्छतं नक्तं विधीयते ।&lt;br&gt;&#xA;तदूर्ध्वमुपवासस्यात् त्रिरात्रमयुतोर्ध्वतः ॥ ६६७ ॥&lt;br&gt;&#xA;स्वजाति दीक्षितं स्पृष्ट्वा तदाचम्य विशुद्ध्यति ।&lt;br&gt;&#xA;आचम्यादीक्षितेनापि सजातीशशतं जपेत् ॥ ६६८ ॥&lt;br&gt;&#xA;सदीक्षदीक्षितस्पर्शात् प्रायश्चित्तं तु पूर्ववत् ।&lt;br&gt;&#xA;तस्मिन्नदीक्षिते स्पृष्टे जपेत् स्नात्वा शतद्वयम् ॥ ६६९ ॥&lt;br&gt;&#xA;इदमेवान्तरस्पर्शाद्दीक्षितस्येतरस्य तु ।&lt;br&gt;&#xA;शतत्रिकं जपेत् स्पर्शात् सोपवासः शुचिर्भवेत् ॥ ६७० ॥&lt;br&gt;&#xA;भवेत्तदेव शूद्रस्य स्पर्शनाद्दीक्षितस्य तु ।&lt;br&gt;&#xA;स्पर्शनाद्दीक्षितस्यापि शतं पञ्चाप्युपोषितम् ॥ ६७१ ॥&lt;br&gt;&#xA;इतरे पादहीनं तु कुर्वीरन्नात्मशुद्धये ।&lt;br&gt;&#xA;त्रिरात्रमन्त्यजस्पर्शात्सहस्राणि दशिअव तु ॥ ६७२ ॥&lt;br&gt;&#xA;पञ्चमस्य तु मन्त्रस्य जपेत्तत्राविचारतः ।&lt;br&gt;&#xA;कृच्छ्रो घोर जपः कार्योऽयुतं चण्डालसङ्गमात् ॥ ६७३ ॥&lt;br&gt;&#xA;गृहादौ पातकावेशे त्यक्त्वा भाण्डान् प्रलिप्य च ।&lt;br&gt;&#xA;कृच्छ्राच्छुद्धिर्भवेत् भुक्तौ तप्तकृच्छ्रं समाचरेत् ॥ ६७४ ॥&lt;br&gt;&#xA;ज्ञात्वा भुक्त्वातु पादेन तदासौ तत्समो भवेत् ।&lt;br&gt;&#xA;रजकादि प्रवेशादावयुतार्धमजानतः ॥ ६७५ ॥&lt;br&gt;&#xA;बहुदेवलकैर्योगे कृच्छ्रचान्द्रायणाच्छुचिः ।&lt;br&gt;&#xA;हेमरुप्यादिपात्राणां वारिणा शुद्धिरिष्यते ॥ ६७६ ॥&lt;br&gt;&#xA;शङ्खादीनां भवेच्छुद्धिस्तुषौर्वा मथितेन वा ।&lt;br&gt;&#xA;भस्मना कांस्यशुद्धिः स्यात् ताम्रमाम्लेन शुद्ध्यति ॥ ६७७ ॥&lt;br&gt;&#xA;उच्छिष्टलिप्तपात्राणां शुद्धिरेषा प्रकीर्तिता ।&lt;br&gt;&#xA;प्रोक्ष्य शुद्ध्यत्यसन्देहादुच्छिष्टस्पृष्टभाजनम् ॥ ६७८ ॥&lt;br&gt;&#xA;तुम्ब्यादि वेणुपात्राणां गोवालैस्तोयघर्षणात् ।&lt;br&gt;&#xA;दारवं लोहजोत्कृष्टं वारिणा तद्विशुद्ध्यति ॥ ६७९ ॥&lt;br&gt;&#xA;चर्मणां रज्जुवस्त्राणां शुद्धिःस्यात् क्षारवारिणा ।&lt;br&gt;&#xA;शुद्धिश्चोदक भाण्डानां पर्यग्निकरणात्मिका ॥ ६८० ॥&lt;br&gt;&#xA;तृणादिकं च यत् किञ्चित् काष्ठं वा प्रोक्षितंशुचिः ।&lt;br&gt;&#xA;उल्लेखात् भूमिशुद्धिः स्यात् तथा गोमय घर्षणात् ॥ ६८१ ॥&lt;br&gt;&#xA;विष्ठाद्युपगतं भाण्डं त्याज्यं स्याद्वेणुमृण्मयम् ।&lt;br&gt;&#xA;तद्वन्निर्माल्यसंस्पृष्टं रजसा स्त्री विशुद्ध्यति ॥ ६८२ ॥&lt;br&gt;&#xA;शेषस्य पूर्ववच्छुद्धिः वस्त्रशुद्धिर्जलाद्भवेत् ।&lt;br&gt;&#xA;शरावपत्र पुटक प्रभृतीनां च भोजने ॥ ६८३ ॥&lt;br&gt;&#xA;शुद्धि रत्रोपयुक्तानां परित्यागो विधीयते ।&lt;br&gt;&#xA;सत्यन् मनसश्शुद्धिरिन्द्रियाणां यमादिभिः ॥ ६८४ ॥&lt;br&gt;&#xA;गर्वस्य शमता दृष्टा शुद्ध्यर्थमविचारतः ।&lt;br&gt;&#xA;बुद्धेरपि मुनिव्याघ्रास्सङ्गत्यागात् प्रकीर्तिताः ॥ ६८५ ॥&lt;br&gt;&#xA;प्राणाश्शुद्ध्यन्ति विधिवत् प्राणायामबलात्सदा ।&lt;br&gt;&#xA;ध्यानाच्छुद्धिस्समुद्दिष्टा प्रधानस्य गुणात्मनः ॥ ६८६ ॥&lt;br&gt;&#xA;विवेकाच्छुध्यते ह्यात्मा नात्र कार्या विचारणा ।&lt;br&gt;&#xA;श्वमार्जाररवरादीनां विलेहे स्नानमाचरेत् ॥ ६८७ ॥&lt;br&gt;&#xA;नाभेरूर्ध्वमधस्ताद्वा मृद्भिश्शुद्ध्यति सप्तभिः ।&lt;br&gt;&#xA;उत्तमाङ्ग विधानेन स्नात्वा विद्याङ्ग पञ्चकम् ॥ ६८८ ॥&lt;br&gt;&#xA;जप्तव्यं शतमेकं स्याद्विगुणं मन्त्रवादिना ।&lt;br&gt;&#xA;अदीक्षितेन संस्पृष्टे स्नानमाग्नेयमाचरेत् ॥ ६८९ ॥&lt;br&gt;&#xA;निर्माल्यसङ्करे कामात् सम्पूज्यश्चण्डनायकः ।&lt;br&gt;&#xA;तस्यैव देवदेवस्य जपस्साङ्गस्य वै शतम् ॥ ६९० ॥&lt;br&gt;&#xA;अकामतोवा सम्पर्कात् केवलस्य शतं भवेत् ।&lt;br&gt;&#xA;वारिणा त्वश्मजातीनां मथितेनाश्च मस्तुना ॥ ६९१ ॥&lt;br&gt;&#xA;जलजानां च सर्वेषां वैणवानां तथाम्भसा ।&lt;br&gt;&#xA;स्निग्धानां रूक्षणाच्छुद्धिः पात्राणां परिकीर्तिता ॥ ६९२ ॥&lt;br&gt;&#xA;शुद्धिः स्यादप्यशुद्धानां प्रोक्षणादेव केवलात् ।&lt;br&gt;&#xA;मधुनः पाकतश्शुद्धिस्तथैवेक्षुरसस्य च ॥ ६९३ ॥&lt;br&gt;&#xA;फलानां क्षालनाच्छुद्धिर्दघ्नश्चैव निरीक्षणात् ।&lt;br&gt;&#xA;क्वथितं शुद्ध्यते क्षीरं पक्वानां प्रोक्षणादपि ॥ ६९४ ॥&lt;br&gt;&#xA;अथ शैव गुरोरस्य शुद्धिर्वाचा विधीयते ।&lt;br&gt;&#xA;परेभ्यो दुःखमापाद्य वाङ्मनःकायकर्मभिः ॥ ६९५ ॥&lt;br&gt;&#xA;प्रमादतः परिज्ञाय शुद्धिश्शक्ति जपात्सदा ।&lt;br&gt;&#xA;समयानां प्रमादे तु शक्तिजापः प्रशस्यते ॥ ६९६ ॥&lt;br&gt;&#xA;वस्त्रशय्यासनादीनां स्तेये गायत्रिकाशतम् ।&lt;br&gt;&#xA;गुरुदेवाग्निकार्येषु गर्हितस्य निवेदनात् ॥ ६९७ ॥&lt;br&gt;&#xA;शुध्यते नीयमानस्य त्वन्यायान्मुनिपुङ्गवाः ।&lt;br&gt;&#xA;म्लानेभ्यो व्याधितेभ्यो वा यतिभ्यः किञ्चिदौषधम् ॥ ६९८ ॥&lt;br&gt;&#xA;सर्वेभ्यस्सर्वदा ग्राह्यं न दोषो ह्यत्र शासने ।&lt;br&gt;&#xA;पुनः पाकेन संशुद्धिर्लवणस्य सहाम्भसा ॥ ६९९ ॥&lt;br&gt;&#xA;अन्यायेन गृहीतस्तु न्यायमर्थयते तु यः ।&lt;br&gt;&#xA;यमुद्दिश्य त्यजेत्प्राणान् ब्रह्महा सतु कीतर्यते ॥ ७०० ॥&lt;br&gt;&#xA;देवार्थं गुरुपित्रर्थमात्मार्थमथवा तु यः ।&lt;br&gt;&#xA;यमुद्दिश्य त्यजेत्प्राणान् ब्रह्महा स च कीर्त्यते ॥ ७०१ ॥&lt;br&gt;&#xA;अग्निदो गरदश्चैव शस्त्रपाणिर्धनापहः ।&lt;br&gt;&#xA;क्षेत्रदारहरश्चैव षडेते आततायिनः ॥ ७०२ ॥&lt;br&gt;&#xA;आततायिनमायान्तमपि शस्त्रान्तगं रणे ।&lt;br&gt;&#xA;जिघांसन्तं जिघांसेत्तु न तेन भ्रूणहा भवेत् ॥ ७०३ ॥&lt;br&gt;&#xA;युवानां बालवृद्धौ वा ब्राह्मणं वा बहुश्रुतम् ।&lt;br&gt;&#xA;आततायिनमायान्तं हन्यादेवा विचारतः ॥ ७०४ ॥&lt;br&gt;&#xA;असूर्या नाम ये लोका अन्धेन तमसावृताः ।&lt;br&gt;&#xA;तांस्ते प्रेत्याधिगच्छन्ति ये चात्महननाज्जानाः ॥ ७०५ ॥&lt;br&gt;&#xA;न च दुःखसमुत्पत्तौ कामतो देहमुत्सृजेत् ।&lt;br&gt;&#xA;यदा निर्वेदमायातः प्राप्तभोगोऽथवा पुनः ॥ ७०६ ॥&lt;br&gt;&#xA;ध्यानधारणायोदेन शिवलीनमनास्त्यजेत् ।&lt;br&gt;&#xA;शिवादित्रय निन्दास्तु श्रुत्वा देहं स्वकं त्यजेत् ॥ ७०७ ॥&lt;br&gt;&#xA;तं वा हन्यान्न दोषस्स्याच्छिवत्वं च समाप्नुयात् ।&lt;br&gt;&#xA;शैवं पाशुपतं कालामुखं कापालधारिणम् ॥ ७०८ ॥&lt;br&gt;&#xA;यदि हन्याज्जगत्सर्वं हतं तेन दुरात्मना ।&lt;br&gt;&#xA;ब्रह्मघ्नश्च कृतघ्नश्च विशुद्धावपि कर्मतः ॥ ७०९ ॥&lt;br&gt;&#xA;शरणागतहन्ता च योषिद्घ्नश्चापि पापिनौ ।&lt;br&gt;&#xA;तथा चागमविप्लावी स्वर्णस्तेयसमो भवेत् ॥ ७१० ॥&lt;br&gt;&#xA;अश्वरत्न मनुष्यस्त्रीभू धेनुहरणं तथा ।&lt;br&gt;&#xA;निक्षेपस्य च सर्वं हि स्वर्णस्तेयं समं भवेत् ॥ ७११ ॥&lt;br&gt;&#xA;देवब्राह्मणहत्तिश्च कूटसाक्ष्यं सुहृद्वधः ।&lt;br&gt;&#xA;तथैवेह समुद्दिष्टमभिशापो महात्मनि ॥ ७१२ ॥&lt;br&gt;&#xA;औषधं स्नेहमाहारं ददतो बन्धकस्य च ।&lt;br&gt;&#xA;प्राणिनां प्राणवृत्त्यर्थं तत्रदोषो न विद्यते ॥ ७१३ ॥&lt;br&gt;&#xA;प्रतिसंवत्सरं मासं तिथियुक्तं तु तीर्थभम् ।&lt;br&gt;&#xA;निश्चित्य वर्तते पूर्वमुत्सवो यैर्दिनैःपुरा ॥ ७१४ ॥&lt;br&gt;&#xA;नवाहाद्यैर्युतो भेरीताडनादिपुरस्सरः ।&lt;br&gt;&#xA;तद्दिनत्रिगुणे वापि द्विगुणे वाथ तद्दिने ॥ ७१५ ॥&lt;br&gt;&#xA;तदन्यथाकृते राष्ट्रराज्ञोदोषावहो भवेत् ।&lt;br&gt;&#xA;तत्र शान्तिर्विधेयादौ प्राग्वदुत्सवमाचरेत् ॥ ७१६ ॥&lt;br&gt;&#xA;किं तु मासान्तरे तु स्यात् तस्मिन्मासेऽथवा भवेत् ।&lt;br&gt;&#xA;द्विगुणे तद्दिने वाथ मूर्तिहोमं दिशाहुतिम् ॥ ७१७ ॥&lt;br&gt;&#xA;क्रमाद्विधाय कर्तव्यमुत्सवं तद्विधानतः ।&lt;br&gt;&#xA;ध्वजारोहण पूर्वेत्तु त्रिगुणाह प्रकल्पिते ॥ ७१८ ॥&lt;br&gt;&#xA;विधानमेतदाख्यातं द्विगुणेप्येवमूह्यताम् ।&lt;br&gt;&#xA;लिङ्गं स्वायम्भुवं चेत्तु विधानमिदमीरितम् ॥ ७१९ ॥&lt;br&gt;&#xA;मानुषे वाणलिङ्गादौ दैविके वार्षकेपिवा ।&lt;br&gt;&#xA;मासभं तीर्थनक्षत्रमन्यथा वा नयेत्पुनः ॥ ७२० ॥&lt;br&gt;&#xA;उत्सवो यो दिनैर्हीनस्तस्य वृद्धिः फलप्रदा ।&lt;br&gt;&#xA;राष्ट्रक्षोभे च दुर्भिक्षे राजचोरभयादिषु ॥ ७२१ ॥&lt;br&gt;&#xA;वित्ताऽभावेन्यहेतुभ्यः प्राग्वत्कर्तुमशक्यता ।&lt;br&gt;&#xA;यदि जायेत तत्रापि शान्तिं पूर्वं विदाय च ॥ ७२२ ॥&lt;br&gt;&#xA;दिनहीनं तु वा कुर्यादुत्सवं पूर्वमार्गतः ।&lt;br&gt;&#xA;सर्व लोपात् प्रशस्तस्स्यादल्पाहै निर्मितोत्सवः ॥ ७२३ ॥&lt;br&gt;&#xA;सर्वलोपेकृते तस्य महादोषः प्रजायते ।&lt;br&gt;&#xA;शान्तिं च शान्तिहोमं च मूर्तिहोमं तदा नयेत् ॥ ७२४ ॥&lt;br&gt;&#xA;अनेन विधिना येन सर्वैनैमित्तिकादितः ।&lt;br&gt;&#xA;विघ्नाद्यरुत्सवो हीनः प्रारब्धोराष्ट्रनाशनः ॥ ७२५ ॥&lt;br&gt;&#xA;शान्तिहोमं तदा कुर्यात् पुन्रुत्सवमाचरेत् ।&lt;br&gt;&#xA;वृषाधिवासने हीने ध्वजे वारोपिते सति ॥ ७२६ ॥&lt;br&gt;&#xA;गावो नश्यन्ति तत्कुर्याच्छान्तिहोमं तदुक्तवत् ।&lt;br&gt;&#xA;वृषयागं नयेत्तत्र ध्वजदण्डस्य मूलतः ॥ ७२७ ॥&lt;br&gt;&#xA;किन्तूर्ध्वस्थध्वजे मन्त्रन्यासाद्यं मनसाचरेत् ।&lt;br&gt;&#xA;ध्वजारोपे विहीने तु नृपतेर्भङ्गमादिशेत् ॥ ७२८ ॥&lt;br&gt;&#xA;शान्ति कृत्वा तदामन्त्री पुनरारेपयेत् ध्वजम् ।&lt;br&gt;&#xA;ध्वजस्य भ्रमणेहीने ग्रामादावशुभावहः ॥ ७२९ ॥&lt;br&gt;&#xA;शान्तिहोमं तदा कुर्यात् सर्वदोषनिवृत्तये ।&lt;br&gt;&#xA;वेदी विहीना वा हीनलक्षणा वाशुभप्रदा ॥ ७३० ॥&lt;br&gt;&#xA;शान्तिहोमं तदा कृत्वा वेदीं कुर्यात्सलक्षणाम् ।&lt;br&gt;&#xA;दण्डोलक्षणहीनश्चेत् प्रधानस्याशुभावहः ॥ ७३१ ॥&lt;br&gt;&#xA;मूर्तिहोमं तदा कुर्याच्छान्तिहोममथापि वा ।&lt;br&gt;&#xA;स्वलक्षण विहीनश्चेदुपदण्डो भयप्रदः ॥ ७३२ ॥&lt;br&gt;&#xA;स्कन्धमानस्य वै हानौ शान्तिहोमं तदानयेत् ।&lt;br&gt;&#xA;दण्डोपदण्डस्कन्धादेर्भेद भङ्गादि सम्भवे ॥ ७३३ ॥&lt;br&gt;&#xA;शान्तिहोमं तदाकुर्याद्भग्ने शान्त्यन्तरं नयेत् ।&lt;br&gt;&#xA;ध्वजो लक्षणहीनश्चेद्राष्ट्रस्यास्य भयङ्करः ॥ ७३४ ॥&lt;br&gt;&#xA;सलक्षणं ध्वजं चान्यं रोहणार्थं समाहरेत् ।&lt;br&gt;&#xA;शान्तिकर्म नयेद्धीमाल्लक्षणध्वजरोहणम् ॥ ७३५ ॥&lt;br&gt;&#xA;एवमेव वृषे कुर्यान्निष्कृतिं दोषहानयेत् ।&lt;br&gt;&#xA;ऊर्ध्ववेत्रविहीनश्चेत् ध्वजस्येशं शतं जपेत् ॥ ७३६ ॥&lt;br&gt;&#xA;अधोवेत्रविहीनश्चेन्नैवः दोषाय कल्पते ।&lt;br&gt;&#xA;रज्जुछेदेऽरिभिर्बाधा शान्तिहोमं समाचरेत् ॥ ७३७ ॥&lt;br&gt;&#xA;आख्वादिदष्टे वस्त्राद्ये शान्तिहोमं तदाचरेत् ।&lt;br&gt;&#xA;पताका पतितौ भूमौ यदिराष्ट्रस्य दुःस्थितिः ॥ ७३८ ॥&lt;br&gt;&#xA;शान्तिहोमं तदा कृत्वा विधिनारोपयेत् ध्वजम् ।&lt;br&gt;&#xA;ध्वजे भेदादि संयुक्ते शान्तिकर्म तदाचरेत् ॥ ७३९ ॥&lt;br&gt;&#xA;पताकां रोपयेदन्यां सप्ताहाभ्यन्तरे द्विजाः ।&lt;br&gt;&#xA;पूर्वं पूर्वं प्रशस्तं स्यादल्पहानिर्यादि द्विजाः ॥ ७४० ॥&lt;br&gt;&#xA;मूर्तिहोमं तदाकुर्याच्छान्तिहोममथापि वा ।&lt;br&gt;&#xA;केतावारुह्यमाणेऽस्मिन्यष्ट्याद्यभिभेवेन च ॥ ७४१ ॥&lt;br&gt;&#xA;लम्बिते दोषदश्शान्त्यै शान्तिहोमं समाचरेत् ।&lt;br&gt;&#xA;दर्भमाला विहीना चेच्छान्तिहोमं तदाचरेत् ॥ ७४२ ॥&lt;br&gt;&#xA;दण्डं सलक्षण दर्भमालया वेष्टयेत्ततः ।&lt;br&gt;&#xA;रज्जुर्वा दर्भमाला वा प्रदक्षिण विधानतः ॥ ७४३ ॥&lt;br&gt;&#xA;दण्डेऽसुयोजिता सा चेज्जप्त्वाघोरं सहस्रशः ।&lt;br&gt;&#xA;प्रदक्षिणक्रमादग्राद्दर्भमालादिकां नयेत् ॥ ७४४ ॥&lt;br&gt;&#xA;उपदण्डो विकूर्चश्चेज्जपेद्घोरं शतत्रयम् ।&lt;br&gt;&#xA;ध्वजघण्टा विहीना चेन्न स्याद्वृषभसन्निधिः ॥ ७४५ ॥&lt;br&gt;&#xA;आवर्तयेदघोरेण त्रिशतं देशिकस्तदा ।&lt;br&gt;&#xA;घण्टायाः पतने भूमौ दक्षिणं त्रिशतं जपेत् ॥ ७४६ ॥&lt;br&gt;&#xA;आरुह्य बन्धनं नेष्टं दण्डनाथश्शिवो यथा ।&lt;br&gt;&#xA;ध्वजारोहणकाले तु कुम्भन्यासो न चेत्कृतः ॥ ७४७ ॥&lt;br&gt;&#xA;वृषकुम्भविभेदादिकारणात् केतुरोहणम् ।&lt;br&gt;&#xA;कृत्वान्ते शान्तिहोमं च कुम्भं संस्थाप्य पूर्ववत् ॥ ७४८ ॥&lt;br&gt;&#xA;मन्त्रन्यासं ततःकुर्यात् मनसोक्षं हृदम्बुजे ।&lt;br&gt;&#xA;तदावरणकुम्भाम्भोऽभिषेको न कृतो यदि ॥ ७४९ ॥&lt;br&gt;&#xA;एकैकं स्वस्वमन्त्रैस्तु जपं कुर्याच्छतं शतम् ।&lt;br&gt;&#xA;आरोपिते ध्वजे तस्मिन् वलयादवलम्बिते ॥ ७५० ॥&lt;br&gt;&#xA;एकद्वित्रिचतुर्मात्रैर्न दोषाय प्रकल्पितः ।&lt;br&gt;&#xA;ततोऽधो रविमात्रान्तघोरं त्रिशतं जपेत् ॥ ७५१ ॥&lt;br&gt;&#xA;तदधो लम्बिते केतौ शान्तिहोमं विधाय च ।&lt;br&gt;&#xA;आरोपयेत् ध्वजं पश्चात् वृषभार्चन संयुतम् ॥ ७५२ ॥&lt;br&gt;&#xA;भेरीसन्ताडने हीने लोको मूकः प्रजायते ।&lt;br&gt;&#xA;शान्तिहोमं तदा कृत्वा भेरीसन्ताडयेत्ततः ॥ ७५३ ॥&lt;br&gt;&#xA;उत्सवारम्भतःपूर्वं देवताह्वान संयुतम् ।&lt;br&gt;&#xA;देवतावाहने हीने देवादीनामसन्निधिः ॥ ७५४ ॥&lt;br&gt;&#xA;शान्तिहोमं नयेत्प्राग्वद्देवताह्वानमाचरेत् ।&lt;br&gt;&#xA;ईशाम्बस्कन्दविघ्नेशभानुचण्डेश्वरादयः ॥ ७५५ ॥&lt;br&gt;&#xA;अनाहूतास्तदा दोषो नान्यानाहूतिरापदि ।&lt;br&gt;&#xA;पताकारोपणोपेते देवानावाहयेन्न वा ॥ ७५६ ॥&lt;br&gt;&#xA;भेरीताडनकार्यं तु तद्वदेव समाचरेत् ।&lt;br&gt;&#xA;भेरीचर्मादि भेदादौ कोणच्छेदादि सम्भवे ॥ ७५७ ॥&lt;br&gt;&#xA;अघोरं त्रिशतं जप्त्वा भेरीमन्यामथाहरेत् ।&lt;br&gt;&#xA;तथैव कोणमन्यं च गृहीत्वा प्राग्वदाचरेत् ॥ ७५८ ॥&lt;br&gt;&#xA;कोणे वा पतिते भूमावघोरं त्रिशतं जपेत् ।&lt;br&gt;&#xA;तत्काले बलिकाले वा वादके पतिते भुवि ॥ ७५९ ॥&lt;br&gt;&#xA;शान्तिहोमं तदा कुर्याद्राष्ट्रदुःस्थितिहानये ।&lt;br&gt;&#xA;भेरिकापतने भूमौ भवेद्राज्ञो भयं महत् ॥ ७६० ॥&lt;br&gt;&#xA;शान्तिहोमं तदा कृत्वा भेरीं सम्पूजयेद्धृदा ।&lt;br&gt;&#xA;यागशालाग्निदग्धा वा विहीना लक्षणैस्तु वा ॥ ७६१ ॥&lt;br&gt;&#xA;विमानं कुण्डवेदी वा राष्ट्रदुःस्थितिमावहेत् ।&lt;br&gt;&#xA;कुर्याद्यथावत्तत्सर्वमुत्सवं तूत्सवे यदि ॥ ७६२ ॥&lt;br&gt;&#xA;प्रत्यहं शान्तिहोमस्स्याद्यावत्तीर्थ दिनं भवेत् ।&lt;br&gt;&#xA;ज्ञात्वा चेदुत्सवान्ते च यागशालां विलक्षणाम् ॥ ७६३ ॥&lt;br&gt;&#xA;शान्तिं कुर्यात्तदेकाहं तद्दोष विनिवृत्तये ।&lt;br&gt;&#xA;विधानमेतत्सामान्यं प्रतिष्ठायां च निष्कृतौ ॥ ७६४ ॥&lt;br&gt;&#xA;स्नपने प्रोक्षणे मासपूजादौ सूत्ररोपणे ।&lt;br&gt;&#xA;उत्सवाङ्गे च वान्यस्मिञ्जीर्णोद्धारेष्टकाविधौ ॥ ७६५ ॥&lt;br&gt;&#xA;नित्ये नैमित्तिके काम्ये कर्मण्यन्यत्र योज्यताम् ।&lt;br&gt;&#xA;यागोपकरणेऽप्येवं किं तु यागावसानके ॥ ७६६ ॥&lt;br&gt;&#xA;शान्तिहोमो विधेयस्स्यादेकाहमुत्सवेऽपि च ।&lt;br&gt;&#xA;प्रधानाधममध्यानां करणानां विलोपने ॥ ७६७ ॥&lt;br&gt;&#xA;शान्तिहोममघोराणां द्विशतं त्रिशतं जपेत् ।&lt;br&gt;&#xA;विहीने स्थण्डिलेऽङ्गे वा शान्तिहोमं तदाचरेत् ॥ ७६८ ॥&lt;br&gt;&#xA;पूर्ववत्स्थण्डिलं कुर्यात् सस्यनाशनिवृत्तये ।&lt;br&gt;&#xA;शिवकुम्भेषुवर्धन्यावृतेषु घटेषु वा ॥ ७६९ ॥&lt;br&gt;&#xA;उत्सवाङ्गेषु चान्येषु कलशेषु यदा भवेत् ।&lt;br&gt;&#xA;भेदो वा सुषुरच्छेदो वैलक्षण्यं क्रमेण तु ॥ ७७० ॥&lt;br&gt;&#xA;शान्तिहोममघोराणुजपं पञ्चशतं चतुः ।&lt;br&gt;&#xA;शतं त्रिशतमित्येवं कुर्याद्दोषापनुत्तये ॥ ७७१ ॥&lt;br&gt;&#xA;कुम्भाद्यं नवमानीय प्राग्वत् संस्थापनं नयेत् ।&lt;br&gt;&#xA;वर्धनी वाथ कुम्भो वा घटा विद्येश्वराधिपाः ॥ ७७२ ॥&lt;br&gt;&#xA;स्वर्णाम्बुजविहीना वा स्वल्पस्वर्ण समन्विताः ।&lt;br&gt;&#xA;कुर्युः कर्तुस्च दारिद्रयं जप्त्वाघोरं सहस्रकम् ॥ ७७३ ॥&lt;br&gt;&#xA;शास्त्रसिद्धं पुनर्दद्यात् तद्दोषविनिवृत्तये ।&lt;br&gt;&#xA;कुम्भाद्या वस्त्रहीनाश्चेद्वातरोगो भवेन्नृणाम् ॥ ७७४ ॥&lt;br&gt;&#xA;जप्त्वाघोर सहस्रं तु दद्याद्वस्त्रं पुनर्गुरुः ।&lt;br&gt;&#xA;पञ्चरत्नादि वैकल्येऽप्येवमेव समाचरेत् ॥ ७७५ ॥&lt;br&gt;&#xA;सूत्रकूर्चपिधानादेरभावेऽप्येवमाचरेत् ।&lt;br&gt;&#xA;हीने कौतुकबन्धेतु तदङ्गे वा पुरोदिते ॥ ७७६ ॥&lt;br&gt;&#xA;स यागो निष्फलः प्रोक्तस्तस्मात्तद्दोषहानये ।&lt;br&gt;&#xA;शान्तिहोमं तदाकुर्यात् कौतुकं बन्धयेत्ततः ॥ ७७७ ॥&lt;br&gt;&#xA;जपेद्घोरं त्रिशतं तदङ्गानां विलोपने ।&lt;br&gt;&#xA;तद्वदह्निकृते तस्मिन् कृत्वा सद्योऽधिवासनम् ॥ ७७८ ॥&lt;br&gt;&#xA;पूर्वस्थानस्थिते देवे प्रोक्तं कौतुक बन्धनम् ।&lt;br&gt;&#xA;आनीते मण्टपादौ वा जप्त्वाघोरं शतार्धकम् ॥ ७७९ ॥&lt;br&gt;&#xA;बलितालाद्यभावे तु सहस्रं दक्षिणं जपेत् ।&lt;br&gt;&#xA;त्रिशतं दीपहानौ च द्विगुणं दीपमाचरेत् ॥ ७८० ॥&lt;br&gt;&#xA;उत्सवो यानहीनश्चेत् सर्वदोषावहो नृणाम् ।&lt;br&gt;&#xA;स्नपनं शान्तिहोमं च प्रतियानं समाचरेत् ॥ ७८१ ॥&lt;br&gt;&#xA;वृषिकाले महावाते राष्ट्रक्षोभे महाभये ।&lt;br&gt;&#xA;ग्रामप्रदक्षिणं नेष्टमिष्टं धामप्रदक्षिणम् ॥ ७८२ ॥&lt;br&gt;&#xA;स्नपनं शान्तिहोमं च तदा कार्यं द्विजोत्तमाः ।&lt;br&gt;&#xA;एकवास्तुनि विप्रेन्द्रा वर्तमाने शिवोत्सवे ॥ ७८३ ॥&lt;br&gt;&#xA;अन्यदेवोत्सवस्तत्र कृतश्चेत् ग्राम विभ्रमः ।&lt;br&gt;&#xA;तद्दोषविनिवृत्यर्थं शान्तिहोमं समाचरेत् ॥ ७८४ ॥&lt;br&gt;&#xA;तथैव मातृशान्तौ च प्रायश्चित्तं समाचरेत् ।&lt;br&gt;&#xA;अङ्गारकबलिश्चैव यामलोक्तो नदोषदः ॥ ७८५ ॥&lt;br&gt;&#xA;वामभैरवसिद्धश्चेद्बलिर्ग्रामक्षयो भवेत् ।&lt;br&gt;&#xA;बलिः प्रमादाद्दत्तश्चेच्छान्तिहोमं समाचरेत् ॥ ७८६ ॥&lt;br&gt;&#xA;तथैव मातृशान्तौ च प्रायश्चित्तं समाचरेत् ।&lt;br&gt;&#xA;शून्यग्रामं समाश्रित्य बलियाने प्रकल्पिते ॥ ७८७ ॥&lt;br&gt;&#xA;तदा राष्ट्रक्षयं विद्यात् कृतं चेच्छान्तिमाचरेत् ।&lt;br&gt;&#xA;आलये बलियाने वा तस्यां देवालयावृतौ ॥ ७८८ ॥&lt;br&gt;&#xA;देवाङ्गवास्तौ शस्तस्स्यात् परवास्तोर्विशेषतः ।&lt;br&gt;&#xA;तथैवासन्नवास्तुश्च दूरवास्तौ द्विजोत्तमाः ॥ ७८९ ॥&lt;br&gt;&#xA;नानावृक्ष समायुक्तोऽनेकवेश्म समन्वितः ।&lt;br&gt;&#xA;इतरस्मात् प्रशस्तस्स्याद्विपरीते विपत्करम् ॥ ७९० ॥&lt;br&gt;&#xA;ब्रह्मक्षत्रविशां वास्तुः श्रेष्ठ इत्यभिधीयते ।&lt;br&gt;&#xA;अनुकल्पो ह्यशक्तानामन्यत्रैव समाचरेत् ॥ ७९१ ॥&lt;br&gt;&#xA;अनुलोमाधिवासो वा शौद्रो वा मध्यमौ मतो ।&lt;br&gt;&#xA;तद्विनाधिष्ठितो वास्तुर्हीन इत्यभिधीयते ॥ ७९२ ॥&lt;br&gt;&#xA;अन्तर्वातोर्वि शिष्टस्स्याद्बहिर्वास्तु बलिभ्रमः ।&lt;br&gt;&#xA;एकत्र बलियाने च श्रेष्ठमित्यभिधीयते ॥ ७९३ ॥&lt;br&gt;&#xA;अनुकल्पो ह्यशक्तानामन्यत्रैवं समाचरेत् ।&lt;br&gt;&#xA;अनुकल्पप्रवृत्तानां शान्तिहोमो जपोऽथवा ॥ ७९४ ॥&lt;br&gt;&#xA;हीनेविताने घोरणोः शतसङ्ख्यं जपं नयेत् ।&lt;br&gt;&#xA;ध्वेज विहीनेऽप्येवं स्याज्जपोऽत्र शतसङ्ख्यया ॥ ७९५ ॥&lt;br&gt;&#xA;ध्वजे विहीने रात्रौतु दोषो नास्ति द्विजोत्तमाः ।&lt;br&gt;&#xA;बलिद्रव्ये विहीने तु क्षुद्बाधा जायते नृणाम् ॥ ७९६ ॥&lt;br&gt;&#xA;तद्दिनाधिपमन्त्रेण जपेतद्विशतसङ्ख्यया ।&lt;br&gt;&#xA;बलिद्रव्य समायुक्तं दापयेदन्यसन्धिके ॥ ७९७ ॥&lt;br&gt;&#xA;बलिदाने विहीने च क्षुद्बाधा जायते नृणाम् ।&lt;br&gt;&#xA;मूर्तिहोमं ततः कृत्वा यानान्ते वा बलिं नयेत् ॥ ७९८ ॥&lt;br&gt;&#xA;देवालये बलिर्हीनो यदाघोरं शतं जपेत् ।&lt;br&gt;&#xA;यस्सां दिशि बलिर्हीनो ग्रामादौ संहिताहुतिम् ॥ ७९९ ॥&lt;br&gt;&#xA;तत्तद्दिशापतेर्मन्त्रं शतजापसमन्वितम् ।&lt;br&gt;&#xA;विधाय यानकाले वातदन्ते वा बलिं नयेत् ॥ ८०० ॥&lt;br&gt;&#xA;अन्नलिङ्गे विहिने तु दुर्भिक्षं जायते भुवि ।&lt;br&gt;&#xA;शान्तिहोमं ततःकृत्वा सान्नलिङ्गं बलिं नयेत् ॥ ८०१ ॥&lt;br&gt;&#xA;तच्छेदभेदपातादौ तथैव फलमादिशेत् ।&lt;br&gt;&#xA;तल्लिङ्गं सुदृढं कृत्वा यजेदस्त्रं तु तद्गतम् ॥ ८०२ ॥&lt;br&gt;&#xA;विधाय संहिताहोमं तस्मिन्स्थानेऽप्यनन्तरम् ।&lt;br&gt;&#xA;नयेदारभ्य तल्लिङ्ग पातस्थानात्प्रदक्षिणम् ॥ ८०३ ॥&lt;br&gt;&#xA;पतितं चेत्यजेदन्नं सम्पाद्यान्नं समाचरेत् ।&lt;br&gt;&#xA;समाप्य पूर्ववद्यानं संहिताहोममाचरेत् ॥ ८०४ ॥&lt;br&gt;&#xA;बलिपात्रेषु पतिते त्वघोरेण शतं जपेत् ।&lt;br&gt;&#xA;भेदादावन्यदादाय बलिद्रव्यं तु निक्षिपेत् ॥ ८०५ ॥&lt;br&gt;&#xA;दशायुधानि वा भूमौ सम्भूतानि पतन्तिचेत् ।&lt;br&gt;&#xA;निर्वाणानि तदा कुर्याच्छान्ति होमं तदा नयेत् ॥ ८०६ ॥&lt;br&gt;&#xA;च्छेदभेदादियुक्तानि यदि दारुमयानि वा ।&lt;br&gt;&#xA;तथान्यानि समापाद्य सम्भूतानीतराणि वा ॥ ८०७ ॥&lt;br&gt;&#xA;संस्कृत्य स्वस्वमन्त्रैस्तु सावशेषं समापयेत् ।&lt;br&gt;&#xA;लोहजान्यनुकर्मोक्तया नीत्वान्ते स्थापनं नयेत् ॥ ८०८ ॥&lt;br&gt;&#xA;शूलास्त्रे पतिते राज्ञो भयं भवति तत्र च ।&lt;br&gt;&#xA;धामादौ वा दिशाहोमं नयेदस्त्रार्चनान्वितम् ॥ ८०९ ॥&lt;br&gt;&#xA;च्छेदभेदादिके जाते त्वापाद्यैवानुकर्मवत् ।&lt;br&gt;&#xA;उत्सवं पूर्ववत् कुर्यादन्येनास्त्रेण वा द्विजाः ॥ ८१० ॥&lt;br&gt;&#xA;समाप्योत्सवकार्यं तु तत्सन्धायानुकर्मवत् ।&lt;br&gt;&#xA;सम्प्रोक्षणं ततः कुर्यादस्त्रराजप्रतिष्ठया ॥ ८११ ॥&lt;br&gt;&#xA;यानकालेऽन्यकाले वा बेरादौ पतिते सति ।&lt;br&gt;&#xA;राजा मरणमाप्नोति सद्यः कुर्यात् प्रतिक्रियाम् ॥ ८१२ ॥&lt;br&gt;&#xA;अव्यङ्गे पतिते बेरे पतिते वा करादधः ।&lt;br&gt;&#xA;द्विकरात् त्रिकराद्वापि तदूर्ध्वं च क्रमान्नयेत् ॥ ८१३ ॥&lt;br&gt;&#xA;संहिताशान्तिहोमौ च शान्तिं मूर्तिदिशाहुती ।&lt;br&gt;&#xA;स्नपनं च जपेत् घोरमन्त्रेण शतसहस्रकम् ॥ ८१४ ॥&lt;br&gt;&#xA;नैवेद्यमपि सामान्यमुत्सवं शेषमाचरेत् ।&lt;br&gt;&#xA;अङ्गहीने ऽनुकर्मोक्त्या सन्धानाद्यं च निष्कृतिम् ॥ ८१५ ॥&lt;br&gt;&#xA;अधिवासादिकं कर्म सद्य एव समाचरेत् ।&lt;br&gt;&#xA;मासर्क्ष तिथिवारादि प्रेक्षां हित्वैव देशिकः ॥ ८१६ ॥&lt;br&gt;&#xA;पुनश्च कौतुकं बध्वा उत्सवाद्यं प्रकल्पयेत् ।&lt;br&gt;&#xA;उत्तमाङ्गादिहीने चानुकर्मोक्त्या समाचरेत् ॥ ८१७ ॥&lt;br&gt;&#xA;तत्राप्यन्येन बेरेण सन्धानान्तं हि चोत्सवम् ।&lt;br&gt;&#xA;कारयेद्देशिको धीमान् प्रत्यहं शान्तिहोमयुक् ॥ ८१८ ॥&lt;br&gt;&#xA;धामान्तरगतेनाथ कर्तव्यो वा द्विजोत्तमाः ।&lt;br&gt;&#xA;गर्भद्वारादिमानेष्टमानयुक्तेन नान्यथा ॥ ८१९ ॥&lt;br&gt;&#xA;ततो बेरं समापाद्यानुकर्मोक्त्या तदेव हि ।&lt;br&gt;&#xA;प्रतिष्ठा च विधायान्ते चाङ्कुरार्पण पूर्वकम् ॥ ८२० ॥&lt;br&gt;&#xA;उत्सवं कारयेद्देवं नवाहाद्युत्सवेषु च ।&lt;br&gt;&#xA;लिङ्गेऽप्येवं समानं दर्म हे शिवदीक्षिताः ॥ ८२१ ॥&lt;br&gt;&#xA;उत्सवे ग्रामबाह्ये तु बद्धप्रतिसरे द्विजाः ।&lt;br&gt;&#xA;बेरेऽतिनिन्दिते दोषो राज्ञो भवति शान्तये ॥ ८२२ ॥&lt;br&gt;&#xA;शान्तिहोमं तदा कुर्यात् संहिताहोममेव वा ।&lt;br&gt;&#xA;कुर्वाणश्चेत् क्रियाम्भूमौ पतितो देशिकस्तदा ॥ ८२३ ॥&lt;br&gt;&#xA;ग्रामानवस्थितिर्ज्ञेया तदर्थं बहुरूपिणम् ।&lt;br&gt;&#xA;जपेत् पञ्चशतं मन्त्री पतितेऽप्येवमेव हि ॥ ८२४ ॥&lt;br&gt;&#xA;बलिदातरि तत्काले पतिते तं शतं जपेत् ।&lt;br&gt;&#xA;आयुधास्त्रान्नलिङ्गेशवाहने पतिते भुवि ॥ ८२५ ॥&lt;br&gt;&#xA;गुरुश्शतं जपेद्घोरं द्विगुणं शकरास्त्रयोः ।&lt;br&gt;&#xA;पूजायाश्चैव सन्ध्यादिविभिन्नाया विलोपने ॥ ८२६ ॥&lt;br&gt;&#xA;पाद्यादीनां च गन्धस्य पुष्पाणां धूपदीपयोः ।&lt;br&gt;&#xA;अनिर्वाण प्रदीपस्य नैवद्यादेर्विलोपने ॥ ८२७ ॥&lt;br&gt;&#xA;प्रागुक्तविधिना कुर्यात् प्रायश्चित्तं गुरुत्तमाः ।&lt;br&gt;&#xA;विलुप्ते वह्निकार्ये वा होमद्रव्यविलोपने ॥ ८२८ ॥&lt;br&gt;&#xA;निर्वाणेऽग्नौ शिवोपेतेऽप्यशिवे वाथ पूर्ववत् ।&lt;br&gt;&#xA;रथारोहो विहीनश्चेन्नीचास्स्युर्मनुजा भुवि ॥ ८२९ ॥&lt;br&gt;&#xA;शान्तिहोमं तदा कृत्वा रथारोहणमाचरेत् ।&lt;br&gt;&#xA;यानकाले रथादीनां भङ्गे भङ्गो भुवो भवेत् ॥ ८३० ॥&lt;br&gt;&#xA;सन्धानयोग्यं सन्धानं कृत्वा शान्तिं समाचरेत् ।&lt;br&gt;&#xA;तद्देश धाम्नि वा कुर्याद्यानादौ दोषशान्तये ॥ ८३१ ॥&lt;br&gt;&#xA;सन्धानकर्मायोग्यश्चेद्रथान्तरमथानयेत् ।&lt;br&gt;&#xA;आनीय शिविकाद्यं वा तत्रारोप्य महेश्वरम् ॥ ८३२ ॥&lt;br&gt;&#xA;पूर्ववत् देवदेवेशं स्वालये विनिवेशयेत् ।&lt;br&gt;&#xA;विनोद दर्शन काले जातश्चेत् कलहो महान् ॥ ८३३ ॥&lt;br&gt;&#xA;शान्तिहोमं तदा कुर्यादघोरस्यायुतं जपेत् ।&lt;br&gt;&#xA;विनोददर्शने हीने संहिताहोममाचरेत् ॥ ८३४ ॥&lt;br&gt;&#xA;नीराजनविधौ हीने प्रायश्चित्तं तु पूर्ववत् ।&lt;br&gt;&#xA;यानान्तस्नस्नपने हीने शान्तिहोमविलोपिते ॥ ८३५ ॥&lt;br&gt;&#xA;देवसनिधि वैकल्यं मूर्ति होमः प्रतिक्रिया ।&lt;br&gt;&#xA;स्नपनं शान्तिहोमं च नयेत् सन्निधि सिद्धये ॥ ८३६ ॥&lt;br&gt;&#xA;हीनाधिष्ठितदेशे वा देवयाने प्रवर्तिते ।&lt;br&gt;&#xA;प्रचुरस्नपनं कुर्याच्छान्तिहोमं महत्तरम् ॥ ८३७ ॥&lt;br&gt;&#xA;तैलाभ्यङ्गे विहीने तु शिरोरोगो नृणामिह ।&lt;br&gt;&#xA;शान्तिहोमं तदा कृत्वा तैलाभ्यङ्गं समाचरेत् ॥ ८३८ ॥&lt;br&gt;&#xA;नृत्तमूर्त्युत्सवे हीने पूर्वसङ्कल्पिते नराः ।&lt;br&gt;&#xA;भवन्ति पापिनस्सर्वे तदर्थं शान्तिमाचरेत् ॥ ८३९ ॥&lt;br&gt;&#xA;नटेशभ्रमणं पश्चादिष्टकाले समाचरेत् ।&lt;br&gt;&#xA;यात्रादानस्य विच्छेदे सा यात्रा निष्फला भवेत् ॥ ८४० ॥&lt;br&gt;&#xA;शान्तिहोमं तदा कृत्वा पूर्ववद्दानमाचरेत् ।&lt;br&gt;&#xA;मृगयायास्तु वैकल्ये नृपस्यापजयो भवेत् ॥ ८४१ ॥&lt;br&gt;&#xA;शान्तिहोमं तदा कृत्वा मृगयामिष्टभे नयेत् ।&lt;br&gt;&#xA;हीने कौतुकतीर्थे स्यान्नैव गङ्गादिसन्निधिः ॥ ८४२ ॥&lt;br&gt;&#xA;तद्वत्सूर्योदयात् पश्चात् तीर्थकार्ये कृते सति ।&lt;br&gt;&#xA;निष्कृतिस्स्यात् क्रमाच्छान्तिहोमो वा संहिताहुतिः ॥ ८४३ ॥&lt;br&gt;&#xA;एतत् कौतुकतीर्थे स्यात् ध्वजारोहे कृते सति ।&lt;br&gt;&#xA;अन्यत्रकौतुक स्नानं कल्पयेद्वर्जयेत्तुवा ॥ ८४४ ॥&lt;br&gt;&#xA;चूर्णोत्सवे तदङ्गे वा हीने स्याद्रोगपीडनम् ।&lt;br&gt;&#xA;शान्तिहोमो भवेदङ्गिन्यङ्गे स्यात्संहिताहुतिः ॥ ८४५ ॥&lt;br&gt;&#xA;विलुप्ते धाम्नि वा स स्यात्तीर्थस्नानेऽथवा पुनः ।&lt;br&gt;&#xA;चूर्णोत्सवभ्रमे हीने संहिताहोममाचरेत् ॥ ८४६ ॥&lt;br&gt;&#xA;महातीर्थ विलुप्तस्यात्स यागो निष्फलो निष्फलो द्विजाः ।&lt;br&gt;&#xA;शान्तिं कृत्वा तदर्थं तु तीर्थकार्यं ततो नयेत् ॥ ८४७ ॥&lt;br&gt;&#xA;पूर्वं नद्यादिके तस्मिन्वर्तमाने तदन्यथा ।&lt;br&gt;&#xA;कृते तद्दोष शान्त्यर्थं शान्तिहोमं तदाचरेत् ॥ ८४८ ॥&lt;br&gt;&#xA;तीर्थाङ्ग लोपे कर्तव्यस्संहिताहोम इष्टदः ।&lt;br&gt;&#xA;प्रासादे मनुजे जाते मृते राजो भयं महत् ॥ ८४९ ॥&lt;br&gt;&#xA;मृतादि तत्प्रोदेशान्त्तु विसृज्य च बहिस्ततः ।&lt;br&gt;&#xA;प्रोक्षयेत् गोमयाम्भोभिर्येन देशेन ते गताः ॥ ८५० ॥&lt;br&gt;&#xA;तद्देशे तु ततः कुर्यात् पुण्याह प्रोक्षणं च वै ।&lt;br&gt;&#xA;मृतप्रसूतदेशं तु खानयोग्यं खनेत्तदा ॥ ८५१ ॥&lt;br&gt;&#xA;परित्यज्य मृदोऽशुद्धा मृद्भिश्च परिपूरयेत् ।&lt;br&gt;&#xA;प्रक्षाल्यासन्नकुड्याद्यं गोमयालेपनं स्थले ॥ ८५२ ॥&lt;br&gt;&#xA;पुण्याहं तत्र गव्येन प्रोक्षणं च क्रमान्नयेत् ।&lt;br&gt;&#xA;शैव सम्भोजनं चान्ते जलसम्प्रोक्षणं नयेत् ॥ ८५३ ॥&lt;br&gt;&#xA;स्नपनं शान्तिहोमं च यदिगर्भगृहे भवेत् ।&lt;br&gt;&#xA;शान्तिहोमोज्झितं कुर्यादर्धमण्डपके सति ॥ ८५४ ॥&lt;br&gt;&#xA;प्रतिमामण्डपे शान्तिहोमं च स्नपनं विना ।&lt;br&gt;&#xA;अन्तस्सालान्तरे चेद्धि जलसम्प्रोक्षणं नयेत् ॥ ८५५ ॥&lt;br&gt;&#xA;अन्तस्सालस्थ देवानां स्नपनं शान्तिहोमवत् ।&lt;br&gt;&#xA;गव्येन प्रोक्षयेत्तत्स्थपीठान्यपि विशुद्धये ॥ ८५६ ॥&lt;br&gt;&#xA;त्यजेन्मार्दानि भाण्डानि क्षालयेद्दारवं जलैः ।&lt;br&gt;&#xA;अन्तस्सालस्य बाह्ये चेत् स्नपनेन दिशाहुतिः ॥ ८५७ ॥&lt;br&gt;&#xA;पाकस्थानादि देशेषु मरणादौ च सम्भवे ।&lt;br&gt;&#xA;पूर्वच्छुद्धिमापाद्य पर्यग्निकरणं नयेत् ॥ ८५८ ॥&lt;br&gt;&#xA;शान्तिहोमं ततः कुर्यान्मूर्तिहोममथापि वा ।&lt;br&gt;&#xA;प्राकारद्वय बाह्ये चेच्छान्तिहोमं समाचरेत् ॥ ८५९ ॥&lt;br&gt;&#xA;धाम्नो द्वादशदण्डान्तवास्तौ मर्त्यो मृतो यदि ।&lt;br&gt;&#xA;परित्यज्यैव तत् कुर्यान्नित्यनैमित्तिकादिकम् ॥ ८६० ॥&lt;br&gt;&#xA;कृतश्चेद् ग्रामनाशस्स्यात् तदर्थं स्नपनं नयेत् ।&lt;br&gt;&#xA;सूतावापि मृता धाम्नि पक्षिणः पशवोः मृगाः ॥ ८६१ ॥&lt;br&gt;&#xA;सर्पो वा जायते राष्ट्रनराणामिह दुःस्थितिः ।&lt;br&gt;&#xA;गोमयालेपनं तत्र प्रोक्षयेत् पञ्यगव्यतः ॥ ८६२ ॥&lt;br&gt;&#xA;स्नपनं गर्भगेहे चेच्छान्तिहोमं च कारयेत् ।&lt;br&gt;&#xA;केवलस्नपनं चार्धमण्डपे परिकल्पयेत् ॥ ८६३ ॥&lt;br&gt;&#xA;देवतामण्डपे तत्स्थदेवान् सम्प्रोक्ष्य गव्यतः ।&lt;br&gt;&#xA;सम्पूज्य गन्धपुष्पाद्यैश्शान्तिहोमं च कारयेत् ॥ ८६४ ॥&lt;br&gt;&#xA;एतत्सर्वं तु सामान्यमुत्सवेऽनुत्सवेऽपि च ।&lt;br&gt;&#xA;उष्णीषमुत्तरीयं वा वसनं यज्ञसूत्रकम् ॥ ८६५ ॥&lt;br&gt;&#xA;शिरो वा वह्निना दग्धं स्यादाचार्यस्य सुव्रताः ।&lt;br&gt;&#xA;ज्वरबाधा भवेद्ग्रामे तद्दोषशमनाय च ॥ ८६६ ॥&lt;br&gt;&#xA;गुरुस्स्नात्वा शुचिर्भूत्वा शान्तिहोमं च कारयेत् ।&lt;br&gt;&#xA;एवमेव भवेत् कर्तृहोत्रादीनां मुनीश्वराः ॥ ८६७ ॥&lt;br&gt;&#xA;वस्त्रशय्यासनादीनां दाहच्छेदादि सम्भवे ।&lt;br&gt;&#xA;दष्टे वा मूषिकाद्यैस्तु क्रमात् फलमिहोच्यते ॥ ८६८ ॥&lt;br&gt;&#xA;कोणे वा भोगवृद्धिस्स्यात् प्रान्तेऽनिष्टं प्रक्रीर्तितम् ।&lt;br&gt;&#xA;पुत्रोत्पत्तिर्यशश्चैव दशपाशान्तमध्यमे ॥ ८६९ ॥&lt;br&gt;&#xA;प्रान्तेनिष्टं समाख्यातं रोगो वा मृत्युरन्यतः ।&lt;br&gt;&#xA;वस्त्रं वा त्रिगुणं कृत्वा ब्रह्मेन्द्रयमवह्निषु ॥ ८७० ॥&lt;br&gt;&#xA;महादोष समाख्यातो दोषो नान्यत्र कथ्यते ।&lt;br&gt;&#xA;एवमेव नराणां च तदा स्नानं विधाय च ॥ ८७१ ॥&lt;br&gt;&#xA;जप्त्वाघोर सह्रस्रं तु दष्टवस्त्राणि दापयेत् ।&lt;br&gt;&#xA;नराणां शिवभक्तानां दीक्षितानां शिवाय वा ॥ ८७२ ॥&lt;br&gt;&#xA;वस्त्राद्यं दैविकं चेद्धि प्रोक्ष्य गव्येन शुद्धये ।&lt;br&gt;&#xA;कारयेत् संहिताहोमघोरं वा जपेत्तथा ॥ ८७३ ॥&lt;br&gt;&#xA;अदीक्षितैश्च शूद्राद्यैः प्रविष्टे यागमण्डपे ।&lt;br&gt;&#xA;सम्प्रोक्ष्यास्त्राम्बुना घोरं दशवारं जपेन्मनुम् ॥ ८७४ ॥&lt;br&gt;&#xA;तत्संस्पृष्टे तु कुम्भादौ तदन्यं विनिवेशयेत् ।&lt;br&gt;&#xA;संहिताहोमपूर्वं तु श्वादीनां च प्रवेशने ॥ ८७५ ॥&lt;br&gt;&#xA;गोमयालेपनं चैव पुण्याहप्रोक्षणान्वितम् ।&lt;br&gt;&#xA;गव्यसम्प्रोक्षणोपेतं प्रतिलोमान्त्यजैर्यदि ॥ ८७६ ॥&lt;br&gt;&#xA;सूतकैः प्रेतकाद्यर्वा कुम्भादींस्तद्गतांस्त्जेत् ।&lt;br&gt;&#xA;गोमयालेपनं कृत्वा पर्यग्निकरणं नयेत् ॥ ८७७ ॥&lt;br&gt;&#xA;मूर्तिहोमं विधायान्ते कुम्भादीन् पूर्ववन्यसेत् ।&lt;br&gt;&#xA;श्वादीनां स्पर्शनेप्येवं निष्कृतिः परिकीर्तिता ॥ ८७८ ॥&lt;br&gt;&#xA;चण्डालाद्यैः प्रविष्टश्चेदेवं कृत्वा तदन्तिके ।&lt;br&gt;&#xA;स्नपनं कारयेच्छम्भोर्दिशाहोमं च कारयेत् ॥ ८७९ ॥&lt;br&gt;&#xA;तैः स्पृष्टाः प्रतिमाद्याश्चेत् प्राग्वन्निष्कृतिमाचरेत् ।&lt;br&gt;&#xA;यागशालाग्निदग्धश्चेद्भयं स्याद्राजवेश्मनि ॥ ८८० ॥&lt;br&gt;&#xA;व्यपोह्य पूर्वकुम्भादीन् सम्पूज्य वृषभध्वजम् ।&lt;br&gt;&#xA;मूर्तिहोमं विधायान्ते पूर्ववद्यागमण्डपम् ॥ ८८१ ॥&lt;br&gt;&#xA;कृत्वा सद्योऽधिवासं तु पूर्ववत्सर्वमाचरेत् ।&lt;br&gt;&#xA;कुम्भसंस्थापनोपेते विदग्धे यागमण्डपे ॥ ८८२ ॥&lt;br&gt;&#xA;महानसेऽथवा स्थानमण्डपे गोपुरादिके ।&lt;br&gt;&#xA;विदग्धे शान्तिहोमं तु कृत्वा पूर्ववदाचरेत् ॥ ८८३ ॥&lt;br&gt;&#xA;प्रपायामग्निदग्धायां संहिताहोममाचरेत् ।&lt;br&gt;&#xA;विदग्धे गर्भगेहेऽर्धमण्डपे प्रतिमादिके ॥ ८८४ ॥&lt;br&gt;&#xA;अन्तस्सालान्तरे बाह्ये साले च क्रमशो भवेत् ।&lt;br&gt;&#xA;स्नपनेन दिशाहोमो मूर्तिहोमस्तथाविधः ॥ ८८५ ॥&lt;br&gt;&#xA;शान्तिश्च शान्तिहोमश्च संहिता होम एव च ।&lt;br&gt;&#xA;दुष्टे तु लिङ्गबेरादौ तदुक्तां निष्कृतिं नयेत् ॥ ८८६ ॥&lt;br&gt;&#xA;परिवालये कुर्यात् प्रतिमामण्डपोक्तवत् ।&lt;br&gt;&#xA;उत्सवेऽप्यनुत्सवेप्येतत् सामान्यं कर्म सम्मतम् ॥ ८८७ ॥&lt;br&gt;&#xA;ग्रामादिवेश्मदाहे तु सम्हिताहोममाचरेत् ।&lt;br&gt;&#xA;महादाहोद्भावे ग्रामे शान्तिहोमं समाचरेत् ॥ ८८८ ॥&lt;br&gt;&#xA;प्रतिक्रियाह्यदत्ता चेद्वसनं चोत्तरीयकम् ।&lt;br&gt;&#xA;सोष्णीषं देशिकद्रव्यं हैमपञ्चाङ्गभूषणम् ॥ ८८९ ॥&lt;br&gt;&#xA;अङ्गुलीयकमात्रं वा तानि यानीष्टमानतः ।&lt;br&gt;&#xA;अघोरशतमावर्त्य दद्यात्तान्यादराद्गुरोः ॥ ८९० ॥&lt;br&gt;&#xA;आचार्य सङ्करो राष्ट्रं राजानं नाशयत्यथ ।&lt;br&gt;&#xA;एकाचार्येण कर्तव्यमेकदेवालयास्थितम् ॥ ८९१ ॥&lt;br&gt;&#xA;कर्मान्येन कृतं तच्छेत् तस्यादाचार्यसङ्करः ॥&lt;br&gt;&#xA;ऋषय ऊचः जलाद्याहरणं गन्धपुष्पधूपादि&lt;br&gt;&#xA;कल्पनम् ॥ ८९२ ॥&lt;br&gt;&#xA;दीपनैवेद्य सङ्कॢप्तिर्देवे नित्यार्चनं च यत् ।&lt;br&gt;&#xA;सकलाराधनं यच्च परिवारार्चनादिकम् ॥ ८९३ ॥&lt;br&gt;&#xA;नित्योत्सवश्च गानाद्यं स्नपनाद्यङ्गकल्पनम् ।&lt;br&gt;&#xA;उत्सवाद्यङ्गकॢप्तिर्वा देवतावाहनादिकम् ॥ ८९४ ॥&lt;br&gt;&#xA;तत्काले मूललिङ्गादिपूजनं नित्यहोमकम् ।&lt;br&gt;&#xA;अनेक नरनिर्वत्य कथमेकः करोत्यहो ॥ ८९५ ॥&lt;/p&gt;</description>
    </item>
  </channel>
</rss>
