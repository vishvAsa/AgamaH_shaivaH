<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मूलम् on आगमे शैवे विश्वासटिप्पन्यः</title>
    <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/</link>
    <description>Recent content in &#43;मूलम् on आगमे शैवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/index.xml" rel="self" type="application/rss+xml" />
    <item>
      <title>०१ पशुपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/01_pashupaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/01_pashupaTalaH/</guid>
      <description>&lt;p&gt;कैलासशिखरासीनं सोमं सोमार्धशेखरम्&lt;br&gt;&#xA;हरं दृष्ट्वाब्रवीत्तार्क्ष्यः स्तुतिपूर्वमिदं वचः १&#xA;गरुडः&#xA;जयान्धकपृथुस्कन्धबन्धभेदविचक्षण&lt;br&gt;&#xA;जय प्रवरवीरेशसंरुद्धपुरदाहक २&#xA;जयाखिलसुरेशानशिरश्छेदभयानक&lt;br&gt;&#xA;जय प्रथितसामर्थ्यमन्मथस्थितिनाशन ३&#xA;जयाच्युततनुध्वंसकालकूटबलापह&lt;br&gt;&#xA;जयावर्तमहाटोपसरिद्वेगविधारण ४&#xA;जय दारुवनोद्यानमुनिपत्नीविमोहक&lt;br&gt;&#xA;जय नृत्तमहारम्भक्रीडाविक्षोभदारुण ५&#xA;जयोग्ररूपसंरम्भत्रसितत्रिदशासुर&lt;br&gt;&#xA;जय क्रूरजनेन्द्रास्यदर्शितासृक्सुनिर्झर ६&#xA;जय वीरपरिस्पन्ददक्षयज्ञविनाशन&lt;br&gt;&#xA;जयाद्भुतमहालिङ्गसंस्थानबलगर्वित ७&#xA;जय श्वेतनिमित्तोग्रमृत्युदेहनिपातन&lt;br&gt;&#xA;जयाशेषसुखवासकाममोहितशैलज ८&#xA;जयोपमन्युसन्तापमोहजालतमोहर&lt;br&gt;&#xA;जय पातालमूलोर्ध्वलोकालोकप्रदाहक ९&#xA;भक्तस्य मम भीतस्य शिवज्ञानं परं वद&lt;br&gt;&#xA;यदवाप्य नराः सर्वे मुक्तिमायान्ति केवलाम् १०&#xA;एवमुक्तो हरः प्राह प्रस्फुरच्चन्द्रशेखरः&lt;br&gt;&#xA;भगवान्&#xA;भद्रमेतत्त्वया पृष्टं शृणु ज्ञानं महोदयम् ११&#xA;किरणाख्यं महातन्त्रं परामृतसुखप्रदम्&lt;br&gt;&#xA;सर्वानुग्राहकं शुभ्रं पदार्थद्योतकं स्फुटम् १२&#xA;पशुपाशपतिज्ञानविचारप्रतिपादकम्&lt;br&gt;&#xA;क्रियाचर्यासमोपेतं योगभूतिभरावहम् १३&#xA;गरुडः&#xA;यद्येवं स पशुस्तावत्कीदृशो बध्यते कथम्&lt;br&gt;&#xA;मुच्यते कथमाख्याहि सन्देहविनिवर्तये १४&#xA;भगवान्&#xA;पशुर्नित्यो ह्यमूर्तोऽज्ञो निष्क्रियो निर्गुणोऽप्रभुः&lt;br&gt;&#xA;व्यापी मायोदरान्तःस्थो भोगोपायविचिन्तकः १५&#xA;तस्याशुद्धस्य सम्बन्धं समायाति शीवात्कला&lt;br&gt;&#xA;तयोद्बलितचैतन्यो विद्याख्यापितगोचरः १६&#xA;रागेन रञ्जितश्चापि प्रधानेन गुणात्मना&lt;br&gt;&#xA;बुद्ध्यादिकरणानीकसम्बन्धाद्बध्यते पशुः १७&#xA;ततो नियतिसंश्लेषात्स्वर्जितेऽपि नियम्यते&lt;br&gt;&#xA;कालेन कालसङ्ख्यानकार्यभोगविमोहितः १८&#xA;एवं तत्त्वकलाबद्धः किञ्चिज्ज्ञो देहसंयुतः&lt;br&gt;&#xA;मायाभोगपरिष्वक्तस्तन्मयः सहजावृतः १९&#xA;ततः सुखादिकं कृत्स्नं भोगं भुङ्क्ते स्वकर्मतः&lt;br&gt;&#xA;समे कर्मणि सञ्जाते कालान्तरवशात्ततः २०&#xA;तीव्रशक्तिनिपातेन गुरुणा दीक्षितो यदा&lt;br&gt;&#xA;सर्वज्ञः स शिवो यद्वत् किञ्चिज्ज्ञत्वविवर्जितः २१&#xA;शिवत्वव्यक्तिसम्पूर्णः संसारी न पुनस्तदा&lt;br&gt;&#xA;एवं क्रमाद्विबद्धः सन्मुच्यते क्रमयोगतः २२&#xA;केवलः सकलः शुद्धस्त्र्यवस्थः पुरुषः स्मृतः&lt;br&gt;&#xA;मलिनत्वाच्चितेर्मोक्षः प्राप्यते निर्मलाच्छिवात् २३&#xA;पशुरेवंविधः प्रोक्तः किमन्यत्परिपृच्छसि २४&#xA;इति श्रीमत्किरणाख्ये महातन्त्रे विद्यापादे पशुपटलः प्रथमः&lt;/p&gt;</description>
    </item>
    <item>
      <title>०२ मायापटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/02_mAyApaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/02_mAyApaTalaH/</guid>
      <description>&lt;p&gt;गरुडः&#xA;योऽसावात्मा त्वया प्रोक्तः किञ्चिज्ज्ञः सर्वविच्छिवः&lt;br&gt;&#xA;निमित्तमनयोर्ब्रूहि शुद्धाशुद्धस्वरूपयोः १&#xA;त्वयात्मा मलिनः प्रोक्तो निर्मलः किल शङ्करः&lt;br&gt;&#xA;निमित्तमनयोर्ब्रूहि शुद्धाशुद्धस्वरूपयोः २&#xA;भगवान्&#xA;अनादिमलसम्बन्धान्मलिनत्वमणोः स्थितम्&lt;br&gt;&#xA;अनादिमलमुक्तत्वान्निर्मलत्वं स्थितं शिवे ३&#xA;आदिमत्वं यदा सिद्धं निमित्तं कल्प्यते तदा&lt;br&gt;&#xA;ईदृग्रूपं स्मृतं ताभ्यां शुद्धाशुद्धं यथार्थतः ४&#xA;विशुद्धः स्फटिकः कस्मात्कस्मात्ताम्रं सकलिकम्&lt;br&gt;&#xA;यथास्मिन्न निमित्तं हि तथा नैव शिवात्मनोः ५&#xA;गरुडः&#xA;किं निमित्तं पुनर्बद्धो बन्धेनात्मा कलादिना&lt;br&gt;&#xA;स मायान्तर्गतः प्रोक्तो व्यापकश्च त्वया विभो ६&#xA;व्यापकत्वात्स सर्वत्र स्थितो मायोदरे कथम्&lt;br&gt;&#xA;परस्परविरुद्धत्वात्कथमेतद्भविष्यति ७&#xA;भगवान्&#xA;मुक्त्यर्थं स पशुर्बद्धो नान्यथा सास्य जायते&lt;br&gt;&#xA;यावच्छरीरसंश्लेषो न सञ्जातो न भोगभुक् ८&#xA;मायेयं तद्वपुस्तस्य तदभावान्न निर्वृतिः&lt;br&gt;&#xA;तेन तेनास्वतन्त्रत्वान्मलिनो मलिनीकृतः ९&#xA;यथा वस्त्रं सदोषत्वान्मलान्तःस्थं विशुद्ध्यति&lt;br&gt;&#xA;अशुद्धः पुद्गलो बद्धो मायोदरगतोऽपि सन् १०&#xA;मायोदरं हि यत्प्रोक्तं कलाद्यवनिलक्षितम्&lt;br&gt;&#xA;तस्मिन्यश्च लयः प्रोक्तः सूक्ष्मदेहविवक्षया ११&#xA;गरुडः&#xA;त्वयानादिर्मलः प्रोक्तो मायेयोऽस्यात्मनोऽपि वा&lt;br&gt;&#xA;गुणस्तद्व्यतिरिक्तो वा मलो ब्रूहि किमात्मनः १२&#xA;सहजोऽणोर्मलो मायाकार्यमागमिको मलः&lt;br&gt;&#xA;माया नो मोहिनी प्रोक्ता यतः कार्यात्प्रकाशिका १३&#xA;यतः स्वकार्यसंश्लेषाच्चैतन्यद्योतिकात्मनः&lt;br&gt;&#xA;मलं विदार्य चिद्व्यक्तिमेकदेशे करोत्यसौ १४&#xA;स्थिता प्रकाशिका कार्यान्मोहकत्वे न संस्थिता&lt;br&gt;&#xA;प्रकाशो व्यक्तिशब्देन मलशब्देन चावृतिः १५&#xA;व्यक्तिर्याणोर्मलः प्रोक्तः स्फुटं दीपान्धकारवत्&lt;br&gt;&#xA;मायापि मोहिनी प्रोक्ता विषयास्वादभोगतः १६&#xA;यत्र तत्र स्थितस्यास्य स्वकर्ममलहेतुतः&lt;br&gt;&#xA;मयोत्थं बन्धनं तस्य सनिमित्तं प्रवर्तते १७&#xA;अनादिमलमुक्तस्य शिवस्यापि न किं भवेत्&lt;br&gt;&#xA;तस्मान्मायामलो नैव व्यतिरिक्तः सयुक्तितः १८&#xA;मायाकार्यं समस्तं स्यात्कुतोऽन्यः सहजो मलः&lt;br&gt;&#xA;आत्मस्थं तत्पशुत्वं स्यात्पशुरप्यध्वमध्यगः १९&#xA;प्रोक्तो येन मतस्तेन मलस्तद्भिन्नलक्षणः&lt;br&gt;&#xA;मलोऽज्ञानं पशुत्वं च तिरस्कारकरस्तमः २०&#xA;अविद्यावृतिमूर्छाश्च पर्यायास्तस्य चोदिताः&lt;br&gt;&#xA;स चाविद्यादिपर्यायभेदैः सिद्धो मते मते २१&#xA;तत्सद्भावात्पशुः पश्यः शोध्यो बोध्यो मतस्त्विह&lt;br&gt;&#xA;पाश्यादिवृत्तयो यास्तु तस्य भेदाः प्रकीर्तिताः २२&#xA;मले सति भवन्त्येता भोक्तृत्वं च न केवलम्&lt;br&gt;&#xA;गरुडः&#xA;यद्येवं संस्थितः पाश्यो मलोऽस्य पशुसङ्गतः २३&#xA;आत्मनः किं न धर्मोऽसौ युक्तितः कल्प्यते मलः&lt;br&gt;&#xA;भगवान्&#xA;आत्मनोऽनादिसम्बन्धाद्धर्म इत्युपचर्यते २४&#xA;कथं तज्ज्ञानयुक्तत्वादज्ञानगुणतां गतः&lt;br&gt;&#xA;तस्य धर्मो न धर्मत्वे परिणामः स्फुटो भवेत् २५&#xA;चिद्धर्मे पुंसि नो धर्मो यदि स्यात्परिणामवान्&lt;br&gt;&#xA;एकस्मिन्पूर्यते ज्ञानमन्यस्मिन्तत्तिरोहितम् २६&#xA;परिणामोऽचितः प्रोक्तश्चेतनस्य न युज्यते&lt;br&gt;&#xA;गरुडः&#xA;तयोश्चानादिसम्बन्धाद्विश्लेषो न विभुत्वतः २७&#xA;सहजप्रलये प्राप्ते तस्य नाशो भवेन्न किम्&lt;br&gt;&#xA;भगवान्&#xA;विभोरपि मलस्यास्य तच्छक्तेः क्रियते वधः २८&#xA;उपायाच्छक्तिसंरोधः कथञ्चित्क्रियते मले&lt;br&gt;&#xA;यथाग्नेर्दहिका शक्तिर्मन्त्रैरशु निरुद्ध्यते २९&#xA;तद्वत्तच्छक्तिसंरोधाद्विश्लिष्ट इति कथ्यते&lt;br&gt;&#xA;तं कृत्वा शक्तिसंरोधं क्रियते भवनिस्पृहः ३०&#xA;सहजा कालिका ताम्रे तत्क्षयान्न च तत्क्षयः&lt;br&gt;&#xA;यद्वत्ताम्रे क्षयस्तद्वत्पुरुषस्य मलक्षयः ३१&#xA;यथा तण्डुलकम्बूके प्रक्षीणेऽपि न तत्क्षयः&lt;br&gt;&#xA;विषसम्बन्धिनी शक्तिर्यथा मन्त्रैर्निरुद्ध्यते ३२&#xA;तथा न तद्विषं क्षीणमेवं पुंसो मलक्षयः&lt;br&gt;&#xA;फलं कतकवृक्षस्य प्रक्षिप्तं कलुषे जले ३३&#xA;कुरुते शक्तिसंरोधं किं क्षिपत्यन्यतो जलात्&lt;br&gt;&#xA;शिवज्ञानं तथा तस्य शक्तिसंरोधकारकम् ३४&#xA;सोऽपि भोक्तृत्वभावेन लक्ष्यते पशुसङ्गतः&lt;br&gt;&#xA;तदभावे न भोक्तृत्वमात्मनः प्रतिपद्यते ३५&#xA;इति श्रीमत्किरणाख्ये महातन्त्रे विद्यापादे मायापटलो द्वितीयः&lt;/p&gt;</description>
    </item>
    <item>
      <title>०३ कर्मपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/03_karmapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/03_karmapaTalaH/</guid>
      <description>&lt;p&gt;गरुडः&#xA;भोक्तृत्वं मलतः प्रोक्तमभिलाषान्न किं भवेत्&lt;br&gt;&#xA;स च रागादतो रागो वक्तव्योऽत्र मलेन किम् १&#xA;भगवान्&#xA;भोक्तृत्वं नाम यत्प्रोक्तमनादि मलकारणम्&lt;br&gt;&#xA;अभिलाषस्तनौ सत्यां सा तनुः केन हेतुना २&#xA;रागोऽपि तन्निमित्तत्वात्प्रवृत्तः पुरुषस्य तु&lt;br&gt;&#xA;चौर्यं हि बीजमापेक्ष्य यथा निगलबन्धनम् ३&#xA;तथा पशुत्वमापेक्ष्य रागतत्त्वं प्रवर्तते&lt;br&gt;&#xA;एतस्मादस्य भोक्तृत्वं तनुर्भोगोऽन्यहेतुजः ४&#xA;पशुत्वेन हि भोक्तृत्वं मायाबन्धस्तनन्स्थितः&lt;br&gt;&#xA;सुखदुःखात्मको भोगः कर्मणः संस्थितः पशोः ५&#xA;नान्यथास्य विनिर्दिष्टं भोगभोक्तृत्वबन्धनम्&lt;br&gt;&#xA;गरुडः&lt;br&gt;&#xA;यदेतत्कर्म देवेश प्रोक्तं भोगनिबन्धनम् ६&#xA;कर्मार्जनं तनौ सत्यां सृष्टिकाले तनुः कृता&lt;br&gt;&#xA;भगवान्&#xA;यथानादिर्मलस्तस्य कर्माप्येवमनादिकम् ७&#xA;यद्यनादि न संसिद्धं वैचित्र्यं केन हेतुना&lt;br&gt;&#xA;तस्मादनादिकं कर्म मायाप्येवं भवेत्तथा ८&#xA;तथानादिः शिवः कर्ता सर्वस्य जगतः स्थितः&lt;br&gt;&#xA;गरुडः&#xA;शिवः कर्ता त्वया प्रोक्तः स कथं गम्यते प्रभो ९&#xA;वैकरण्यादमूर्तत्वात्कर्तृत्वं युज्यते कथम्&lt;br&gt;&#xA;भगवान्&#xA;यथा कालो ह्यमूर्तोऽपि दृश्यते फलसाधकः १०&#xA;एवं शिवो ह्यमूर्तोऽपि कुरुते कार्यमिच्छया&lt;br&gt;&#xA;इच्छैव करणं तस्य यथा सद्योगिनो मता ११&#xA;शल्याकृष्टिकरो दृष्टो ह्यक्षहीनोऽपि कर्षकः&lt;br&gt;&#xA;न दृश्यतेऽस्य व्यापारः कार्यमेव प्रतीयते १२&#xA;स्थूलं विचित्रकं कार्यं नान्यथा घटवद्भवेत्&lt;br&gt;&#xA;अस्ति हेतुरतः कश्चित्कर्म चेन्न ह्यचेतनम् १३&#xA;प्रोक्तः स निष्कलः स्थूलस्तथा सकलनिष्कलः&lt;br&gt;&#xA;इशः सदाशिवः शान्तः कृत्यभेदाद्विभिद्यते १४&#xA;गरुडः&#xA;निष्कलः स कथं ज्ञेयः सकलोऽपि पुमान्भवेत्&lt;br&gt;&#xA;द्विधाभावगतो योऽन्यो विरुद्धः स परस्परम् १५&#xA;भगवान्&#xA;पशोः शक्तिनिपातेन मन्त्रशक्त्या च सर्वदा&lt;br&gt;&#xA;निष्कलो लक्ष्यते शक्त्या सूक्ष्मविषविकारवत् १६&#xA;सकलोऽपि पुमान्नैव मायावयववर्जनात्&lt;br&gt;&#xA;निर्मलत्वाच्छिवस्यात्र न कल्प्यास्त्वसिताः कलाः १७&#xA;मन्त्रात्मिकाः कलास्तस्य ते च मन्त्राः शिवात्मकाः&lt;br&gt;&#xA;तैः प्रकल्प्य शरीरं स्वं शुद्धाक्षाध्यसितं महत् १८&#xA;यावदेवं न कुरुते तावन्नो गुरुपद्धतिः&lt;br&gt;&#xA;कुरुतेऽनुग्रहं देही सर्वेषामेव देहिनाम् १९&#xA;यथैव योगिनः शक्तिर्ग्रहणे मोचनेऽपि हि&lt;br&gt;&#xA;तद्वदेवात्र बोद्धव्यं ग्रहनं मोचनं विभोः २०&#xA;मुद्रामण्डलमन्त्रैश्च त्रिधासिद्धिविचेष्टितैः&lt;br&gt;&#xA;लक्ष्यते सकलं ध्यानात्सर्वज्ञानप्रवृत्तितः २१&#xA;द्विस्वभावगतो योऽन्यो देहः प्रोक्तो न निष्कलः&lt;br&gt;&#xA;बृहच्छरीरमापेक्ष्य कलाहीनमिति स्मृतम् २२&#xA;एवमीशः स्थितः सक्षाद्योगिनां योगकारणम्&lt;br&gt;&#xA;योगो न लक्ष्यहीनत्वान्न नाडी न च धारणम् २३&#xA;पुंसामनुग्रहार्थं तु परोऽप्यपरतां गतः&lt;br&gt;&#xA;नादबिन्दुखमन्त्राणुशक्तिबीजकलान्तगः २४&#xA;योगि यथोपकारज्ञः सर्वज्ञत्वात्फलप्रदः&lt;br&gt;&#xA;इच्छानुग्रगकर्तृत्वाल्लयभोगाधिकारवान् २५&#xA;त्रिविधः कृत्यभेदेन दर्शितो नामभेदतः&lt;br&gt;&#xA;ईश्वरोऽधस्तु विद्यानां पतीन्सम्प्रेरयत्यसौ २६&#xA;तेन प्रेरितमात्रास्ते कुर्वतेऽधस्तनं जगत्&lt;br&gt;&#xA;शुद्धेऽध्वनि शिवः कर्ता प्रोक्तोऽनन्तोऽसिते प्रभुः २७&#xA;यथा भूमण्डलेशेन नियुक्तः स्वयमप्रभुः&lt;br&gt;&#xA;तथासौ कुरुते सर्वं तच्छक्तिप्रतिबोधितः २८&#xA;सर्वज्ञः शुद्धदेहस्तु सर्वज्ञानप्रकाशकः २९&#xA;इति श्रीमत्किरणाख्ये महातन्त्रे विद्यापादे कर्मपटलस्तृतीयः&lt;/p&gt;</description>
    </item>
    <item>
      <title>०४ पतिपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/04_patipaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/04_patipaTalaH/</guid>
      <description>&lt;p&gt;गरुडः&#xA;शिवशक्तिप्रभावाच्च किलानन्तः प्रबुध्यति&lt;br&gt;&#xA;प्रबोधिका तु सा शक्तिः सर्वगा परिपथ्यते १&#xA;अन्येषां सन्निकृष्टापि बोधं सा कुरुते न किम्&lt;br&gt;&#xA;योग्यानामुपकारी चेद्रागवान्स्यात् शिवस्तदा २&#xA;भगवान्&#xA;यथार्करश्मिसम्पर्कात्पद्मबोधः समो न किम्&lt;br&gt;&#xA;कानिचित्प्रतिबुध्यन्ति तथान्यानि न जातुचित् ३&#xA;रागद्वेषौ न चार्कस्य तथेशस्य न तौ यतः&lt;br&gt;&#xA;अधिकारान्नियोगोऽस्य न नियोगं विना स्थितिः ४&#xA;तत्सामर्थ्यादनन्तस्य सर्वज्ञत्वं भवेत्खग&lt;br&gt;&#xA;गरुडः&#xA;सर्वज्ञत्वं तनौ सत्यामनन्तस्य न युज्यते ५&#xA;नियतानि यतोऽक्षाणि नियतग्राहकानि च&lt;br&gt;&#xA;मायात्मकं शरीरं तच्छिष्टकर्मनिमित्तकम् ६&#xA;यदि नाम विशेषः स्यात्सुदूरश्रवणादिकम्&lt;br&gt;&#xA;भगवान्&lt;br&gt;&#xA;शुद्धयोनिमयं तस्य वपुरुक्तमकर्मजम् ७&#xA;तस्यैव पाशमुक्तत्वात् ज्ञानं केन निवार्यते&lt;br&gt;&#xA;तत्स्थं सर्पविषं यद्वत्तद्गतं तं न बाधते ८&#xA;बाधतेऽनन्तमेवं न तद्गतः पाशसञ्चयः&lt;br&gt;&#xA;छिन्ना छिन्नोद्भवा यद्वत्स्थानाश्रयवशाद्भवेत् ९&#xA;स्थानयोगेन मन्त्रेशे हठवत्तनुधारणम्&lt;br&gt;&#xA;मन्त्रशक्त्या यथा देहो धृतस्तिष्ठति सर्वदा १०&#xA;प्राप्नोत्यभीप्षितं स्थानं कालदष्टोऽपि शक्तितः&lt;br&gt;&#xA;एवं तच्छक्तिसामर्थ्यादास्ते तस्य वपुर्यतः ११&#xA;असंस्पृष्टं मलैर्ज्ञेयं पद्मपत्त्रमिवाम्भसा&lt;br&gt;&#xA;तन्त्रैरुपकृतः कल्यो यथा देहगतो रसः १२&#xA;स तिष्ठति शरीरेऽस्मिन्तद्वद्बोधो महाबलः&lt;br&gt;&#xA;यथा भेषजसामर्थ्यादशक्तानां परं बलम् १३&#xA;एवं तच्छक्तिसामर्थ्यादनन्तस्य परं बलम्&lt;br&gt;&#xA;तेन सामर्थ्ययोगेन योनिं सम्प्रेरयेत्क्षणात् १४&#xA;गरुडः&#xA;प्रेरकोऽधस्तने मार्गे मायायाः प्रेरकेण किम्&lt;br&gt;&#xA;स्वत एव विकारिण्या जगत्यस्मिन्विकारिणि १५&#xA;जगद्योनिर्यतः प्रोक्ता तद्विकारः कलादयः&lt;br&gt;&#xA;विकारात्सर्वनाशः स्याद्विकारो न जगत्कथम् १६&#xA;भगवान्&#xA;अचेतनत्वात्प्रेर्या सा पुरुषार्थेन हेतुना&lt;br&gt;&#xA;स्वतो न विकृतिस्तस्मादनन्तोऽस्याः प्रचोदकः १७&#xA;वायुवेगाद्यथोदन्वानुपर्येव विकारभाक्&lt;br&gt;&#xA;अक्षोभ्यत्वात्तथा माया तद्विकारः कलादयाः १८&#xA;नाक्षुब्धा कार्यकर्त्री चेत्क्षोभोऽस्याः स्यात्तदीरणम्&lt;br&gt;&#xA;सा शक्तिः प्रेरिता तेन नित्यं कार्यकरी भवेत् १९&#xA;उक्ताक्षोभ्या विभुत्वात्सा कारणं जगतः स्थिता&lt;br&gt;&#xA;भावान्कलादिकान्व्याप्य स्थिता क्षोभ्या ततः स्मृता २०&#xA;तत्कार्यकरिका शक्तिः क्रियाख्या सूक्ष्मरूपिणी&lt;br&gt;&#xA;स्थूलकार्यासु सूक्ष्मापि स्थिता न्यग्रोधबीजवत् २१&#xA;कारणं तेन सा ज्ञेया स्थूलस्यास्य समन्ततः&lt;br&gt;&#xA;तस्मात्कला त्रुटिः संस्था बोधिनी ह्यभिलाषकृत् २२&#xA;सूक्ष्मं चातो गुणास्तेभ्यो बुद्धिर्बुद्धेरहङ्कृतिः&lt;br&gt;&#xA;तस्मादेकादशाक्षाणि पञ्चतन्मात्रकाणि च २३&#xA;तेभ्यो भूतानि जातानि सर्वमीशः सृजत्यधः&lt;br&gt;&#xA;एवं तद्भिन्नसंस्थानं शुद्धाशुद्धाङ्गसंयुतम् २४&#xA;ज्ञेयं कारणशक्त्युत्थं कार्यं बीजनिमित्तकम्&lt;br&gt;&#xA;एवमेतत्समुद्दिष्टं तत्कार्यं विग्रहाश्रयम् २५&#xA;यद्यप्येतन्मिथः कार्यं विरुद्धमसितात्मकम्&lt;br&gt;&#xA;तथाप्येतत्सुसंश्लिष्टमेकस्मिन्वस्तुनि स्फुटम् २६&#xA;नरार्थं साधयेद्भिन्नं नरस्य शकताङ्गवत्&lt;br&gt;&#xA;तस्मादेतदनन्तेन सृष्टं देहनिबन्धनम् २७&#xA;न देहेन विना मुक्तिर्न भोगश्चित्क्रिया गुरुः&lt;br&gt;&#xA;एतच्च कुरुते शम्भुः स्वतन्त्रत्वाद्विभुत्वतः २८&#xA;सर्वानुग्राहकः शान्तः शक्तिपाताच्च दीक्षया २९&#xA;इति श्रीमत्किरणाख्ये महातन्त्रे विद्यापादे पतिपटलस्तुरीयः&lt;/p&gt;</description>
    </item>
    <item>
      <title>०५ शक्तिपातपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/05_shaktipAtapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/05_shaktipAtapaTalaH/</guid>
      <description>&lt;p&gt;गरुडः&#xA;शक्तिपाताद्भवेद्दीक्षा निपातो न विभुत्वतः&lt;br&gt;&#xA;शिवस्य समावेतत्वात्सर्वदैव स्थिता पशौ १&#xA;स्थितत्वात्सर्वदा शक्तेर्भवोच्छित्तिर्न किं भवेत्&lt;br&gt;&#xA;कालो वा स च कः प्रोक्तो यदि कालः शिवेन किम् २&#xA;भगवान्&#xA;उपचारेण शब्दानां प्रवृत्तिरिह दृश्यते&lt;br&gt;&#xA;यथा पुमान्विभुर्गन्ता नित्योऽप्युक्तो विनश्वरः ३&#xA;पासच्छेदो यथा प्रोक्तो मन्त्रराड्भगवाञ्छिवः&lt;br&gt;&#xA;एवं शक्तिनिपातोऽपि भाक्तः प्रोक्तः शिवागमे ४&#xA;निपातो भयदो यद्वद्वस्तुनः सहसा भवेत्&lt;br&gt;&#xA;तद्वच्छक्तिनिपातोऽपि प्रोक्तो भवभयप्रदः ५&#xA;तस्मादन्यत्र सा चैवं तथात्मा देशिकं प्रति&lt;br&gt;&#xA;गुरुर्यथाग्रतः शिष्यान्सुप्तान्दण्डेन बोधयेत् ६&#xA;शिवोऽपि मोहनिद्रायां सुप्तान्शक्त्या प्रबोधयेत्&lt;br&gt;&#xA;यदा स्वरूपविज्ञानं पतितेति तदोच्यते ७&#xA;तस्माद्भक्तेर्निपातस्य निपातश्छिन्नवाचकः&lt;br&gt;&#xA;तन्निपातस्य तत्कालः कर्मणस्तुल्यतैव च ८&#xA;समत्वं तत्कथं गम्यं न्यूनाधिकत्रुटिः कथम्&lt;br&gt;&#xA;एवं सूक्ष्मसमत्वं हि यस्मिन्काले तदैव सा ९&#xA;स्वरूपं बोधयत्याशु बोधचिह्नबलेन वै&lt;br&gt;&#xA;कर्मांशो योऽधिकः पूर्वभोगदस्त्वितरः पुनः १०&#xA;समत्वे सति यो भोगः कथं तस्य प्रजायते&lt;br&gt;&#xA;मिश्रं वारम्भकं कर्म समे भोगस्तदा न हि ११&#xA;वक्तव्यश्चाधिकः कश्चिदन्यथा न सुखेतरम्&lt;br&gt;&#xA;अधिकन्यूनसम्बन्धाद्व्याकुलत्वं न जायते १२&#xA;अधिकन्यूनशून्यत्वाच्छक्तिमात्मा स गच्छति&lt;br&gt;&#xA;स पात इति मन्तव्यस्तस्य भक्तिर्विलक्षणा १३&#xA;काल एव स निष्णातः शक्तेरात्मपरिग्रहात्&lt;br&gt;&#xA;अनादिकर्मसम्बन्धाच्छिवः कालमपेक्षते १४&#xA;कालश्छिद्र इति प्रोक्तस्तज्ज्ञश्च भगवाञ्छिवः&lt;br&gt;&#xA;यथा कश्चिच्चले लक्ष्ये कञ्चित्कालमपेक्षते १५&#xA;तज्ज्ञोऽपि स शिवस्तद्वत्समकालमपेक्षते&lt;br&gt;&#xA;अभावात्तत्समत्वस्य युगपन्मुक्तिरन्यथा १६&#xA;नोपायसाधनापेक्षा क्रमो यदि स नेष्यते&lt;br&gt;&#xA;प्रभुरत्र शिवो ज्ञेयः प्रभुत्वं किं त्रुटेर्मतम् १७&#xA;प्रभुत्वं ज्ञस्वभावत्वादज्ञत्वान्न त्रुटिः प्रभुः&lt;br&gt;&#xA;सति काले प्रभुत्वं यत्पद्मबोधे यथा रवेः १८&#xA;न च कालादृते तत्र विकासः प्रतिपद्यते&lt;br&gt;&#xA;तथापि भास्करः प्रोक्तो लोकेऽस्मिन्पद्मबोधकः १९&#xA;एवं यद्यपि तुल्यत्वं कर्मणः काल एव सः&lt;br&gt;&#xA;तथापि प्रभुरत्रेशः शक्तिपातस्य हेतुतः २०&#xA;एका सती बहूनां सा कथं बोधं करोति चेत्&lt;br&gt;&#xA;बहूनामप्यदोषः स्याद्विभुत्वान्न निवार्यते २१&#xA;एवं शक्तिसमायोगः प्रोक्तो ह्युद्देशतो मया&lt;br&gt;&#xA;गरुडः&#xA;एवं तच्छक्तिसंयोगाद्दीक्षा यदि च संस्थिता २२&#xA;दीक्षितोत्तरकालेऽपि तिरोभावः प्रदृश्यते&lt;br&gt;&#xA;तिरोभावकरी शक्तिर् यदि तस्य न निर्वृतिः २३&#xA;तथा करोतु स स्वामी यथासौ नान्यथा भवेत्&lt;br&gt;&#xA;भगवान्&#xA;तिरोभावगतानां सा पुरुषाणां शिवेच्छया २४&#xA;न तिरोभावकर्तृत्वादुच्यते सा तिरोहिका&lt;br&gt;&#xA;तिरोभवाय पातो न यतोऽनुग्रहधर्मिणी २५&#xA;येनासन्न असौ कालस्तेनात्मानं प्रकाशयेत्&lt;br&gt;&#xA;प्रकाश्य याति विद्युत्वत्सा शक्तिः पुम्प्रबोधिनी २६&#xA;यदि सर्वात्मनैवायं दीक्षितोऽपि तिरोहितः&lt;br&gt;&#xA;द्विविधेऽपि तिरोभावे स्थानप्राप्तिः क्वचिद्भवेत् २७&#xA;तत्र स्थितस्य तस्येह वासना सैव जायते&lt;br&gt;&#xA;तद्युक्तस्य विमोक्षः स्यादात्मनो निर्विकल्पकः २८&#xA;अनेन क्रमयोगेन तिरोभावगतो भवेत्&lt;br&gt;&#xA;आनर्थक्यप्रसङ्गः स्याद्यदि मुक्तिर्न सा भवेत् २९&#xA;मन्दमन्दतरशक्तिकर्मसाम्यविवक्षया&lt;br&gt;&#xA;न पुनस्तादृशी शक्तिः क्षीरवत्परिणामिनी ३०&#xA;यतः शक्तिमतः शक्तिः कृत्यसंस्थानभेदगा&lt;br&gt;&#xA;द्विजादिवर्णनिश्रेणी सा च मोचयति स्फुटम् ३१&#xA;इति श्रीमत्किरणाख्ये महातन्त्रे विद्यापादे शक्तिपातपटलः पञ्चमः&lt;/p&gt;</description>
    </item>
    <item>
      <title>०६ दीक्षाकर्मपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/06_dIxAkarmapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/06_dIxAkarmapaTalaH/</guid>
      <description>&lt;p&gt;गरुडः&lt;/p&gt;&#xA;&lt;p&gt;सर्वानुग्राहकः प्रोक्तः शिवः परमकारणः&lt;br&gt;&#xA;द्विजादयस्तु ये वर्णा न्यूनाधिकतया स्थिताः १&#xA;संस्कारोऽपि यदैवं स्यात्फलमत्र न किं भवेत्&lt;br&gt;&#xA;संस्कारो वा समस्तेषां न्यूनाधिकगतिः कथम् २&lt;/p&gt;&#xA;&lt;p&gt;भगवान्&lt;/p&gt;&#xA;&lt;p&gt;न जातेर्न शरीरस्य संस्कारः प्राणिनो मतः&lt;br&gt;&#xA;यदि जातेर्तदेकस्मिन्दीक्षितेऽखिलदीक्षणम् ३&#xA;तेन जातेर्न वक्तव्यो जडत्वान्न तनोर्मतः&lt;br&gt;&#xA;सर्वानुग्रहकर्तृत्वाद्बालबालिशभोगिनाम् ४&#xA;कर्तव्योऽनुग्रहो देव स च संस्कारपूर्वकः&lt;br&gt;&#xA;संस्कारेणैव मुक्तिः स्यात्प्रोक्ता तन्त्रे यदा तदा ५&#xA;क्रियाज्ञानव्रतादीनामुपायानामहेतुता&lt;/p&gt;&#xA;&lt;p&gt;भगवान्&lt;/p&gt;&#xA;&lt;p&gt;ये यथा संस्थितास्तार्क्ष्य तथैवेशः प्रसादकृत् ६&#xA;केचिच्चात्र क्रियायोग्यास्तेषां मुक्तिस्तथैव हि&lt;br&gt;&#xA;ज्ञानयोग्यास्तथा चान्ये चर्यायोग्यास्तथापरे ७&#xA;एवं येषां यथा प्रोक्तो मोक्षस्तेनेशयोजनात्&lt;br&gt;&#xA;ज्ञानादीनामुपायानां दीक्षा कारणमिष्यते ८&#xA;दीक्षयैवाविमोक्षः स्यादुपायः स नियामकः&lt;br&gt;&#xA;एकः कस्मादुपायो यः प्रोक्तस्तेन यदन्यथा ९&#xA;समयं चाङ्गनादीनामशक्तत्वाद्विशोधयेत्&lt;br&gt;&#xA;अज्ञत्वान्न च दोषोऽस्ति ज्ञात्वा दोषो महान्भवेत् १०&#xA;तेन तेषां विमुक्तिः स्याद्भक्तियोगे शिवागमे&lt;br&gt;&#xA;ये तु शक्ता न तेषां तु शोध्यास्तेषां प्रकाशयेत् ११&#xA;एवं ज्ञानादिकं सर्वं तच्छक्तस्य प्रकाशयेत्&lt;br&gt;&#xA;अन्यथा स्थितिभङ्गः स्यात्स्थितिश्चोक्ता शिवागमे १२&#xA;तदभावे न किञ्चित्स्यात्तेनायं नियमः स्थितः&lt;br&gt;&#xA;सर्वानुग्राहकत्वेन स्थित्युपायविवक्षया १३&lt;/p&gt;</description>
    </item>
    <item>
      <title>०७ मन्त्रपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/07_mantrapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/07_mantrapaTalaH/</guid>
      <description>&lt;p&gt;गरुडः&#xA;मन्त्राणां किं शिवो वाच्यः शक्तिर्वाच्याणवोऽथवा&lt;br&gt;&#xA;त्रयमेकत्र वाच्यं वा तन्त्रान्तरविरोधि तत १&#xA;भगवान्&#xA;शिवो निमित्तभूतस्तु शक्त्यासौ प्रेरयत्यनून्&lt;br&gt;&#xA;तृतीयं वाच्यमप्यत्र न ह्येकेन विनेतरम् २&#xA;यथौदनं पचस्वेति केनाप्युक्तोऽन्य एव तत्&lt;br&gt;&#xA;करोति पचनं सोऽपि काष्ठादिकरणैर्युतः ३&#xA;शिवस्य हेतुकर्तृत्वं करणत्वमथाणुषु&lt;br&gt;&#xA;कारणत्वं तथा शक्तेरेवमेषामिह स्थितिः ४&#xA;यथा तन्त्रीगतं गेयं पौरुषं व्यज्यते स्फुटम्&lt;br&gt;&#xA;शैवी शक्तिस्तथानुस्था व्यनक्ति सकलां क्रियाम् ५&#xA;गरुडः&#xA;यद्येवं संस्थितः सोऽणुः शिवो वाच्यत्वमागतः&lt;br&gt;&#xA;शक्तेरप्यविनाभावात्कल्पितैरणुभिश्च किम् ६&#xA;मन्त्राणां छेदनं प्रोक्तं बन्धनं कीलनं वधः&lt;br&gt;&#xA;ताडनं भेदनं तृप्तिः शोषणं निगलार्गलम् ७&#xA;एवमेतानि चान्यानि तेन तेषां किमात्मनः&lt;br&gt;&#xA;शक्तिर्नियामिका तेषामणूनामतिबोधिनी ८&#xA;तस्मात्कस्याणवस्तार्क्ष्य मुक्त्वा शिवपरिग्रहम्&lt;br&gt;&#xA;गरुडः&#xA;सर्व एवोदिता मन्त्रा यत्कृत्यमिह कुर्वते ९&#xA;कर्मापेक्ष्य प्रकुर्वन्ति नेति वा वद मे स्फुटम्&lt;br&gt;&#xA;भगवान्&#xA;न हि तेषां निमित्तं तु निरपेक्ष्याणवो मताः १०&#xA;ज्ञानोक्त्याप्यनुमन्तव्या दष्टदेहविधारणात्&lt;br&gt;&#xA;कर्मणश्छेदकाः प्रोक्ता दीक्षासमयसंस्थिताः ११&#xA;विषादिकृत्यकर्तारस्तेन ते निरपेक्षिणः&lt;br&gt;&#xA;विधिमेकमपेक्षन्ते सम्पूर्णावयवं शिवम् १२&#xA;गरुडः&#xA;एकस्योत्थापनं दृष्टं दष्टस्यान्यस्य नैव तत्&lt;br&gt;&#xA;व्यभिचाराच्च मन्त्राणां स्थितं कर्म कथं न तत् १३&lt;/p&gt;</description>
    </item>
    <item>
      <title>०८ भुवनपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/08_bhuvanapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/08_bhuvanapaTalaH/</guid>
      <description>&lt;p&gt;गरुडः&#xA;अध्वा नः सूचितो देव न त्वयोक्तः स्फुटं मम&lt;br&gt;&#xA;ब्रूहि तं येन विज्ञानं प्रक्रियातः परं भवेत् १&#xA;भगवान्&#xA;अधः कालोऽन्तगो रुद्रो दशेशस्थानमध्यगः&lt;br&gt;&#xA;पद्मश्चोर्ध्वमधोऽनन्तस्तथान्ये क्रमवर्तिनः २&#xA;ईश्वरः पिङ्गलः कालः क्रोदेशो जलदो बलः&lt;br&gt;&#xA;धनदः शङ्करश्चैते रुद्रकोट्या समावृताः ३&#xA;यद्रूपो भगवान्कालस्तद्रूपा ऋद्धिसंयुताः&lt;br&gt;&#xA;तद्रूपास्तीव्रतः तीक्ष्णाः कालोऽप्येवं विभूतिमान् ४&#xA;तद्गृहं कोटिसङ्ख्यातं तज्ज्वला दशकोटयः&lt;br&gt;&#xA;निरालम्बं तदूर्ध्वं तु पञ्चकोटिमितं तमः ५&#xA;तदूर्ध्वं नरका घोराः क्षीणजन्तुसमाश्रयाः&lt;br&gt;&#xA;चत्वारिंशत्समधिकं शतं तेषां प्रचोदितम् ६&#xA;द्वात्रिंशत्तत्र राजानो राजराजेश्वरास्त्रयः&lt;br&gt;&#xA;रौरवोऽपि रुरुश्चान्यस्तमः शीतोष्णतापनाः ७&#xA;सन्तापः कमलाख्यश्च कम्बलो नीलसूत्रकः&lt;br&gt;&#xA;सूचीमुखः क्षुरश्चैव खड्गतालवणोऽपरः ८&#xA;कुम्भीपाकोऽम्बरीशश्च तप्ताङ्गारः सुदाहकृत्&lt;br&gt;&#xA;तप्तलाक्षारसो यश्च त्रपुलेपः पलाशनः ९&#xA;उच्छ्वासश्च निरुच्छ्वासस्तथा युग्ममहीधरः&lt;br&gt;&#xA;शाल्मली क्षुत्पीपासाख्यः क्रिमीणां निचयोऽपरः १०&#xA;लोहस्तम्भश्च विष्पूर्णो घोरो वैतरणी नदी&lt;br&gt;&#xA;अवीची चोर्ध्वतः सर्वे चतुभेदगतास्त्विमे ११&#xA;अष्टभेदास्त्रयो ज्ञेयाः कुम्भीपाकश्च रौरवः&lt;br&gt;&#xA;अवीची चैव पिण्डस्थं चत्वारिंशच्छतं मतम् १२&#xA;एकैकस्यान्तरं ज्ञेयं लक्षं नवतिसङ्ख्यया&lt;br&gt;&#xA;एकलक्षोच्छ्रयाः सर्वे प्राणिनां बाधनाश्रयाः १३&#xA;तेभ्यस्त्रिंशत्सहस्राणि निरालम्बं स्थितं तमः&lt;br&gt;&#xA;ऊर्ध्वे च नवनवतिलक्षं कुष्माण्डमन्दिरम् १४&#xA;नवलक्षोच्छ्रितादूर्ध्वं कुष्माण्डस्तत्र तिष्ठति&lt;br&gt;&#xA;दिव्यस्त्रीभिर्वृतो घोरै रुद्रैश्चातिबलोट्कतैः १५&#xA;नवलक्षान्तरं गत्वा सप्तपातालकं भवेत्&lt;br&gt;&#xA;त्रिखण्डं त्रिजनाकीर्णं हाठकाधिष्ठितं भवेत् १६&#xA;आदावाभासतालाख्यं जम्बूनदमयं महत्&lt;br&gt;&#xA;क्रूरा नागाः सुरास्तत्र निवसन्ति सुभोगिनः १७&#xA;शङ्कुकर्णो महानादो नमुचिश्चेति दानवाः&lt;br&gt;&#xA;अनन्तः कुलिकश्चैव एलापत्रश्च भोगिनः १८&#xA;नागकन्यासमायुक्तान्निवसन्ति न दुःखिताः&lt;br&gt;&#xA;विकटः शूलदन्तश्च लोहिताक्षः पलाशनः १९&#xA;प्राक्खण्डे दानवा नागा द्वितीये राक्षसाः परे&lt;br&gt;&#xA;निवसन्ति जनाकीर्णा दिव्यस्त्रीभोगसंयुताः २०&#xA;दशलक्षोच्छ्रयं ज्ञेयं सहस्रदशविस्तृतम्&lt;br&gt;&#xA;नवसहस्रकं तेषामन्तरालं सहस्रकम् २१&#xA;वरतालं भवेदूर्ध्वं पद्मरागधरालयम्&lt;br&gt;&#xA;तत्र प्रह्लादोऽनुह्लादो वह्निजिज्वश्च दानवाः २२&#xA;असुरीभिः समायुक्ता मध्यतो नागनायकाः&lt;br&gt;&#xA;वासुकिः शङ्खपालश्च धृतरष्ट्रो भुजङ्गमः २३&#xA;दिव्यैश्वर्ययुता व्याला भीमास्तस्मिन्सुखाः स्थिताः&lt;br&gt;&#xA;विद्युन्माली तटिजिह्वो हिरण्याक्षश्च ते मताः २४&#xA;नितलं नाम पातालमिन्द्रनीलमयं ततः&lt;br&gt;&#xA;शिशुपालोऽन्धकारश्च तारकाख्यश्च दानवाः २५&#xA;अत्यन्तबलभोगाढ्याः सर्वे तस्मिन्तथा स्थिताः&lt;br&gt;&#xA;कम्बलश्चेतरस्तत्र पद्मश्चान्यो भुजङ्गमः २६&#xA;यमदंष्ट्रोग्रदंष्ट्रौ च विशालाक्षश्च भीषणः&lt;br&gt;&#xA;तिष्ठन्ति भोगसम्पन्नाः स्त्रीसहस्रसमायुताः २७&#xA;सुभगं त्रितलं नाम ततोऽन्यं पुष्पभूमिकम्&lt;br&gt;&#xA;महिषः कालपृष्टश्च दैत्यो नाम मयोऽपरः २८&#xA;कार्कोटपद्मनाभौ च घन्तानादः पलाशनः&lt;br&gt;&#xA;महोदरो महाकायो महाबाहुर्बलोत्कटः २९&#xA;तत्र तिष्ठन्ति निर्दुःखा निर्द्वन्द्वा निर्भया मताः&lt;br&gt;&#xA;महातलं तु यन्नाम रूप्यभूमिमयं ततः ३०&#xA;दुन्दुभिस्तारकाख्यश्च सुपर्णोऽथ बलान्वितः&lt;br&gt;&#xA;धनञ्जयः सुमाली च भद्रो नाम हि नायकः ३१&#xA;ज्वालास्यो वामनेत्रश्च वसत्युग्रो रतिप्रियः&lt;br&gt;&#xA;पातालं नाम यच्चान्यत्सर्वरत्नाञ्चितं भवेत् ३२&#xA;शङ्कोदरो बृहद्भोगो ज्वालामाली महासुरः&lt;br&gt;&#xA;दुर्दर्शनो दुर्मुखश्च श्वेतभद्रो महोरगः ३३&#xA;मेघनादोऽट्टहासश्च भीमो भीमपराक्रमः&lt;br&gt;&#xA;विचित्रैश्वर्यसम्पन्नाः सुधान्नरससंयुताः ३४&#xA;अन्यद्रसातलं नाम सर्वेषामुपरि स्थितम्&lt;br&gt;&#xA;मुक्ताफलमयी भूमिस्तस्मिन्भुवनभूषिता ३५&#xA;दीर्घिकोद्यानपुष्पाढया हेमप्राकारतोरणा&lt;br&gt;&#xA;रसायनान्नस्त्रीयुक्ता सिद्धद्रव्यसमाकुला ३६&#xA;तत्रास्ते शबली बद्धो हरिणा वामनेन तु&lt;br&gt;&#xA;तक्षको नागराजश्च रोहिताक्षश्च राक्षसः ३७&#xA;पातालकन्यकाश्चोर्ध्वमष्टलक्षमिताः स्थिताः&lt;br&gt;&#xA;निहता दानवा यत्र पुनः प्रतियुगे युगे ३८&#xA;तास्तु तेभ्यः समाक्षृय स्थापिता हाथकाग्रतः&lt;br&gt;&#xA;पातालकन्यकोर्ध्वे तु दशलक्षमितं तमः ३९&#xA;तस्योर्ध्वं नवलक्षैस्तु स्थितो वै हाठकेश्वरः&lt;br&gt;&#xA;तद्गृहं हेमरत्नाढ्यं दिव्यस्त्रीभोगसंयुतम् ४०&#xA;तद्ध्यानजपयुक्ता ये तद्भोगं प्राप्नुवन्ति ते&lt;br&gt;&#xA;पातालद्वारपालित्वं तच्छिवेनास्य कीर्तितम् ४१&#xA;हठाद्भिनत्ति यन्त्राणि तेनायं हाठको मतः&lt;br&gt;&#xA;पूर्वोदितप्रमाणेन स्थितः पातालसङ्ग्रहः ४२&#xA;ततोऽष्टशीतिलक्षाणि द्वे च कोटी प्रमाणतः&lt;br&gt;&#xA;भूपृष्ठं सकटाहेन कोटिमानेन तत्समम् ४३&#xA;एवमेकीकृतं सर्वं पञ्चाशत्कोटयः स्थिताः&lt;br&gt;&#xA;भूलोकस्तत्र विख्यातः सप्तद्वीपार्णवान्वितः ४४&#xA;जम्बूः शाकः कुशः क्रौञ्चः शाल्मली च तथा परः&lt;br&gt;&#xA;गोमेदः पुष्कराख्यश्च सप्तद्वीपाः प्रकीर्तिताः ४५&#xA;क्षारः क्षीरो दधिः सर्पिरिक्षुर्मद्यपयोनिधिः&lt;br&gt;&#xA;ततः स्वादूदकोदन्वान्तस्माद्द्विगुणतः स्थिताः ४६&#xA;लक्षयोजनविस्तीर्णं जम्बूद्वीपं समन्ततः&lt;br&gt;&#xA;नवखण्डं च तज्ज्ञेयं मेरुमध्यं सपर्वतम् ४७&#xA;स मेरुर्हेमसम्भूतिः शरावाकृतिमस्तकः&lt;br&gt;&#xA;प्रविष्टः षोडशाधस्तात्सहस्राणि सवर्तुलः ४८&#xA;उच्छ्रयेण सहस्राणामशीतिश्चतुरन्यथा&lt;br&gt;&#xA;त्रिभिः सृङ्गैः समायुक्तो रुक्मकाञ्चनरत्नजैः ४९&#xA;कृष्णस्य राजतं शृङ्गं सौवर्णं ब्रह्मणो मतम्&lt;br&gt;&#xA;रत्नजं शाङ्करं स्थानं तदधोऽमरसंस्थितिः ५०&#xA;स्थितामरवती पूर्वे पुरी चेन्द्रस्य हेमजा&lt;br&gt;&#xA;तेजोवती स्थिताग्नेय्यां वह्नेः कमललोहिता ५१&#xA;वैवस्वती यमस्यापि दक्षिणेऽञ्जनसन्निभा&lt;br&gt;&#xA;रक्षोवती च नैरृत्यां निरृतेः कृष्णलोहवत् ५२&#xA;वारुण्यां शुद्धवत्याख्या वरुणस्येन्दुसन्निभा&lt;br&gt;&#xA;वायव्ये गन्धवत्याख्या वायोर्मरकतात्मिका ५३&#xA;उत्तरे सर्वरत्नाढ्या कुबेरस्य महोदया&lt;br&gt;&#xA;यशोवती स्थिता शुक्ला हरस्येशानगोचरे ५४&#xA;मेरोश्चैव चतुर्दिक्षु स्थितास्त्वन्ये महानगाः&lt;br&gt;&#xA;पूर्वस्मिन्मन्दरो नाम दक्षिणे गन्धमादनः ५५&#xA;विपुलः पश्चिमे ज्ञेयः सुपार्श्वश्चोत्तरे स्थितः&lt;br&gt;&#xA;कदम्बो मन्दरे ज्ञेयो जम्बूः स्याद्गन्धमादने ५६&#xA;अश्वत्थो विपुले ज्ञेयः सुपार्श्वे च वटो मतः&lt;br&gt;&#xA;सरांस्युपवनान्यत्र पूर्वतश्चारुणोदकम् ५७&#xA;मानसं दक्षिणे ज्ञेयं शीतोदं पश्चिमे ततः&lt;br&gt;&#xA;महाह्रादमुत्तरतस्ततश्चैत्ररथं वनम् ५८&#xA;मन्दनं तु सवैभ्राजं धृतसञ्ज्ञं क्रमात्स्थितम्&lt;br&gt;&#xA;तत्र दक्षिणतो मेरोः स्थितमेतन्नगत्रयम् ५९&#xA;निषधो हेमकूटश्च हिमवानिति विश्रुतः&lt;br&gt;&#xA;मेरोरुत्तरतोऽद्रीणां त्रितयं चापि संस्थितम् ६०&#xA;नीलः श्वेतो गिरिश्चैव शृङ्गवान्नाम चापरः&lt;br&gt;&#xA;सहस्रद्वयविस्तीर्णाः समुद्रावधयो मताः ६१&#xA;मल्यवान्पूर्वतो मेरोर्स्थितो योजनसङ्ख्यया&lt;br&gt;&#xA;सहस्रविस्तृतस्तार्क्ष्य गन्धाख्यः पश्चिमे ततः ६२&#xA;नगान्नगान्तरं यच्च तद्देशो वर्ष उच्यते&lt;br&gt;&#xA;हिमवत्सिन्धुमध्यस्थं भारतं चापवत्स्थितम् ६३&#xA;सहस्रनवसङ्ख्यातं वर्षं किम्पुरुषं पुनः&lt;br&gt;&#xA;तदवाग्घेमकूटस्योत्तरतो हिमवद्गिरेः ६४&#xA;दीर्घं तच्च समाख्यातं ततस्तु हरिसञ्ज्ञकम्&lt;br&gt;&#xA;उत्तरे हेमकूटस्य दक्षिणे निषधस्य च ६५&#xA;प्राक्प्रमाणं तु तन्मेरोः भद्राश्वं पूर्वतो भवेत्&lt;br&gt;&#xA;अब्धिमाल्यवतोर्मध्ये द्वात्रिंशत्कसहस्रकम् ६६&#xA;मेरोः पश्चिमतो ज्ञेयं केतुमलं तु तादृशम्&lt;br&gt;&#xA;गन्धाख्यस्य समुद्रस्य मध्ये मध्य इलावृतम् ६७&#xA;सुमेरोश्च चतुर्दिक्षु नवसहस्रविस्तृतम्&lt;br&gt;&#xA;सुमेरोः पार्श्वतोऽत्राष्टौ सहस्राणि तथा पुनः ६८&#xA;सुमेरोरुत्तरे काम्यो नीलश्वेताद्रिमध्यगः&lt;br&gt;&#xA;परं हिरण्यकं तस्माद्दीर्घं किम्पुरुषं यथा ६९&#xA;शृङ्गाद्रिश्वेतयोर्मध्ये श्वेतादूर्ध्वं हिरण्यकम्&lt;br&gt;&#xA;शृङ्गाद्रेरुत्तरे ज्ञेयो जलधेर्दक्षिणे कुरुः ७०&#xA;चन्द्रार्धवच्च तज्ज्ञेयं भारतं कीर्तितं यथा&lt;br&gt;&#xA;भारतं तत्पुनर्ज्ञेयं नवखण्डयुतं ततः ७१&#xA;इन्द्रसञ्ज्ञः कशेरुश्च ताम्रवर्णो गभस्तिमान्&lt;br&gt;&#xA;नागः सौम्यश्च गान्धर्वो वारुणश्च कुमारिका ७२&#xA;सुदीर्घे तत्र कन्याख्ये द्वीपे वर्णचतुष्टयम्&lt;br&gt;&#xA;शेषाणि म्लेच्छयुक्तानि शतपञ्चायुतं च तत् ७३&#xA;तद्योजनसहस्राणि संलेच्छानीतराणि तु&lt;br&gt;&#xA;महेन्द्रो मलयः सह्यः शुक्तिमानृक्षपर्वतः ७४&#xA;विन्ध्यश्च पारियात्रश्च सप्तैते कुलपर्वताः&lt;br&gt;&#xA;अर्वाग् हिमवतः क्षारः शतानि नव तस्य हि ७५&#xA;अतिक्रम्य षडन्यानि द्वीपानि सुखदानि तु&lt;br&gt;&#xA;अङ्गद्वीपं यमाख्यं च मलयं शङ्खसञ्ज्ञकम् ७६&#xA;कुमुदं वराहसञ्ज्ञां मलये मलयाचलः&lt;br&gt;&#xA;तत्पादे हेमजा लङ्का पुरी क्रूरालया मता ७७&#xA;एवं समासतः प्रोक्तं जम्बूद्वीपमिदं खग&lt;br&gt;&#xA;तस्यैव लक्षमात्रस्य क्षारोदस्तत्समो भवेत् ७८&#xA;क्षारोदाद्द्विगुणः क्षीरः क्षीरोदाद्दधिसञ्ज्ञकः&lt;br&gt;&#xA;दध्नश्च सर्पिसञ्ज्ञश्च तस्माच्च द्विगुणो रसः ७९&#xA;रसात्तद्द्विगुनं मद्यं तस्मात्स्वादूदकं तथा&lt;br&gt;&#xA;जम्बूद्वीपात्तथा शाकः शाकाच्च कुशसञ्ज्ञकः ८०&#xA;कुशात्क्रौञ्चो विनिर्दिष्टः क्रौञ्चात्तच्छाल्मलीति च&lt;br&gt;&#xA;तस्माद्गोमेदसञ्ज्ञश्च गोमेदात्पुष्करं पुनः ८१&#xA;ज्ञेयं स्वादूदकं तत्र ततो भूमिर्हिरण्मयी&lt;br&gt;&#xA;दशकोटिमिता ज्ञेया क्रीडार्थं स्याद्दिवौकसाम् ८२&#xA;तस्यां चाद्रिः परो ज्ञेयो लोकालोक इति श्रुतः&lt;br&gt;&#xA;सहस्रदशविस्तीर्णो देशानामाश्रयो भुवि ८३&#xA;अर्वाग्लोको न लोकोर्ध्वं लोकालोकस्ततस्तु सः&lt;br&gt;&#xA;तस्यापि परतो ज्ञेयो गन्धोदस्तु समुद्ररात् ८४&#xA;यत्प्रमाणं तु सर्वेषां तत्प्रामाणं ततस्तमः&lt;br&gt;&#xA;सप्तत्यर्धेन कोटीनां लक्षान्येकोनविंशतिः ८५&#xA;चत्वारिंशत्सहस्राणि कोटिस्थौल्यात्कटाहकम्&lt;br&gt;&#xA;तिर्यद्मेदिनीपर्यन्तं शतकोट्यर्धविस्तृतम् ८६&#xA;भूर्भुवः स्वर्ध्रुवान्तं स्याल्लक्षपञ्चदशान्वितम्&lt;br&gt;&#xA;पञ्चाशीतिश्च लक्षानं कोटिद्वयमहो भवेत् ८७&#xA;कोट्यष्टकं जनो ज्ञेयस्तपो द्वादशकोटिकम्&lt;br&gt;&#xA;दशषट्कोटयः सत्यं तस्मादूर्ध्वं प्रतिष्ठितम् ८८&#xA;तस्मादूर्ध्वं भवेद्ब्रह्मा कोटित्रयमितः खग&lt;br&gt;&#xA;त्रिभिश्च कोटिभिर्विष्णुश्चतुर्भिश्च हरः स्थितः ८९&#xA;ब्रह्माण्डमूर्ध्वतः कोटिः स्थौल्यत्वेन व्यवस्थितम्&lt;br&gt;&#xA;एषु लोकेषु तिष्ठन्ति भास्कराद्या ग्रहाः शुभाः ९०&#xA;निवसन्ति सुराः सिद्धा विमानस्था महौजसः&lt;br&gt;&#xA;भूलोकाद्यावदण्डं तु पञ्चशत्कोटयो मताः ९१&#xA;कालाग्निमादितः कृत्वा तद्वत्सङ्ख्योर्ध्वतः स्थिता&lt;br&gt;&#xA;ब्रह्माण्डधारका रुद्राः शतसङ्ख्या विकल्पिताः ९२&#xA;एकैकस्मिन्दिशां भागे दशसङ्ख्या स्थितास्त्विमे&lt;br&gt;&#xA;कपालिशो ह्यजो बुद्धो वज्रदेहः प्रमर्दनः ९३&#xA;विभूतिरव्ययः शास्ता पिनाकी त्रिदशाधिपः&lt;br&gt;&#xA;इन्द्रवीर्यं समाक्रम्य संस्थिताश्च सुपूजिताः ९४&#xA;अग्नी रुद्रो हुताशी च पिङ्गलः खादको हरः&lt;br&gt;&#xA;ज्वलनो दहनो बभ्रुर्भस्मान्तकक्षयान्तकौ ९५&#xA;अग्नेयां संस्थितास्त्वेते पूजितास्तेन रुद्रवत्&lt;br&gt;&#xA;याम्यो मृत्युर्हरो धाता विधाता कर्तृसञ्ज्ञकः ९६&#xA;संयोक्ता च वियोक्ता च कालो धर्मपतिः स्मृतः&lt;br&gt;&#xA;यमस्य बलमाक्रम्य यमेनैव सुपूजिताः ९७&#xA;निरृतिर्मरणो हन्ता क्रूरदृष्टिर्भयानकः&lt;br&gt;&#xA;ऊर्ध्वशेफो विरूपाक्षो धूम्रो लोहितदंष्ट्रवान् ९८&#xA;निरृतेर्बलमाक्रम्य स्थितास्तेनैव पूजिताः&lt;br&gt;&#xA;बलश्चातिबलश्चैव पाशहस्तो महाबलः ९९&#xA;श्वेतश्च जयभद्रश्च दीर्घबाहुर्जलान्तकः&lt;br&gt;&#xA;बडबामुखभीमौ च वरुणेन सुपूजिताः १००&#xA;शीघ्रो लघुर्वायुवेगः सूक्ष्मस्तीक्ष्णः क्षयान्तकः&lt;br&gt;&#xA;पञ्चान्तकः पञ्चशिखः कपर्दी मेघवाहनः १०१&#xA;वायोः प्रियाःसदा ह्येते दशरुद्रा महाबलाः&lt;br&gt;&#xA;जटामकुटधारी च नानारत्नधरोऽपरः १०२&#xA;निधीशो रूपवान्धन्यः सौम्यदेहः प्रसादकृत्&lt;br&gt;&#xA;प्रकाशकोऽथ लक्ष्मीवान्प्रकाशः सोमदेवताः १०३&#xA;विद्येशो ज्ञानवान्तज्ज्ञो वेदज्ञो मातृपिङ्गलः&lt;br&gt;&#xA;भूतपालो बलिर्मित्रः सर्वविद्याधिपः सुधीः १०४&#xA;दुःखहृच्च ततो रुद्र ईशमित्रा इमे दश&lt;br&gt;&#xA;अनन्तः पालको वीरः कपालीशो वृषध्वजः १०५&#xA;सुधीश्चैवोग्रशर्वौ च शुभ्रो वै लोहितोऽपरः&lt;br&gt;&#xA;विष्ण्विशान महात्मानः सुखिनो मृत्युवर्जिताः १०६&#xA;शम्भुर्विभुर्गणाध्यक्षस्त्र्यक्षस्त्रिदशवन्दितः&lt;br&gt;&#xA;संवाहश्च विवाहश्च नभो लिप्सुर्विचक्षणः १०७&#xA;एवं ते दशसङ्ख्योक्ता रुद्रा ब्रह्माधिदेवताः&lt;br&gt;&#xA;ब्रह्माण्डं समतिक्रम्य जलं दशगुणं भवेत् १०८&#xA;अमरेशं प्रभासं च नैमिशं पुष्करं तथा&lt;br&gt;&#xA;आषाढिं चैव दिण्डिं च भारभूतिं च लकुलि १०९&#xA;अतिगुह्याष्टकं ह्येतज्जलावरणसंस्थितम्&lt;br&gt;&#xA;तेजस्तत्त्वं तदूर्ध्वं तु तेजोरूपजनाकुलम् ११०&#xA;हरिश्चन्द्रं च श्रीशैलं जल्पमम्रातिकेश्वरम्&lt;br&gt;&#xA;मध्यमं च महाकालं केदरं भैरवं तथा १११&#xA;अतिगुह्याष्टकं ह्येतत्तेजस्तत्त्वे प्रतिष्ठितम्&lt;br&gt;&#xA;वायुतत्त्वं स्थितं तस्माद्दशधावृत्य तैजसम् ११२&#xA;गया तथा कुरुक्षेत्रं नाखलं नखलं तथा&lt;br&gt;&#xA;विमलं चाट्टहासं च महेन्द्रं भीममष्टमम् ११३&#xA;गुह्याद्गुह्यतरं ह्येतद्वाय्वावरणमास्थितम्&lt;br&gt;&#xA;तदूर्ध्वं भवति व्योम पञ्चमं रूपवर्जितम् ११४&#xA;वस्त्रपादं रुद्रकोटिमविमुक्तं महालयम्&lt;br&gt;&#xA;गोकर्णं भद्रकर्णं च स्वर्णाक्षं स्थानुसञ्ज्ञकम् ११५&#xA;पवित्राष्टकमेतद्धि व्योमतत्त्वे प्रतिष्ठितम्&lt;br&gt;&#xA;दशधा तदतिक्रम्य स्यादहङ्कारसञ्ज्ञकम् ११६&#xA;छगलण्डं द्विरण्डं च मकोटं मण्डलेश्वरम्&lt;br&gt;&#xA;कालाञ्जरं परं चैव शङ्कुकर्णं स्थलेश्वरम् ११७&#xA;स्थूलेश्वरं च विख्यातमहङ्कारे प्रतिष्ठितम्&lt;br&gt;&#xA;स्थान्वष्टकमिति ख्यातं तदूर्ध्वं बुद्धिसञ्ज्ञकम् ११८&#xA;पैशाचं राक्षसं याक्षं गन्धर्वं चैन्द्रं सौम्यकम्&lt;br&gt;&#xA;प्रजेशम्ब्राह्मसञ्ज्ञं च देवयोन्यष्टकं मतम् ११९&#xA;बुद्धितत्त्वात्ततो गौणं तत्रादौ चाकृतं भवेत्&lt;br&gt;&#xA;कृतं च भैरवं ब्राह्म्यं वैष्णवं च कुमारकम् १२०&#xA;औमं श्रीकण्ठसञ्ज्ञं च गौणं योगाष्टकं मतम्&lt;br&gt;&#xA;ततोऽव्यक्तं प्रधानं च महादेवाष्टकालयम् १२१&#xA;क्रोधेशश्चण्डसंवर्तो ज्योतिः पिङ्गलसूरकौ&lt;br&gt;&#xA;पञ्चान्तकैकवीरश्च शिखेदश्च स्थितास्त्विह १२२&#xA;अव्यक्ताद्रागतत्त्वं तु शतधा व्याप्य संस्थितम्&lt;br&gt;&#xA;महातेजो वामदेवो भवश्चोधव एव च १२३&#xA;एकपिङ्गेक्षनेशानौ भुवनेश्वर एव च&lt;br&gt;&#xA;अङ्गुष्ठमात्रसहिता रागस्था वीर्यसंयुताः १२४&#xA;तत्रैव पुरुषो ज्ञेयः प्रधानगृहपालकः&lt;br&gt;&#xA;रागतत्त्वात्तु विद्याख्यमशुद्धं पशुमोहकम् १२५&#xA;वामदेवोऽथ भीमश्च उग्रश्च भवसञ्ज्ञकः&lt;br&gt;&#xA;सर्वेशानैकवीरश्च प्रचण्डश्चेश्वरः प्रभुः १२६&#xA;उमाभर्ता ह्यजोऽनन्त एकश्चैव शिवः पुनः&lt;br&gt;&#xA;विद्यातत्त्वे स्थिता ह्येते रुद्राश्चातिबलोत्कटाः १२७&#xA;ततः कालनियत्याख्यौ सम्पुटौ व्याप्य लक्षधा&lt;br&gt;&#xA;वामो हलाहलश्चैव क्रोधनो बडबामुखः १२८&#xA;उच्छुष्मः शम्बरश्चण्डा मतङ्गो घोररूपिणाः&lt;br&gt;&#xA;अधस्तात्संस्थिता ह्येते तेभ्यः स्थूलगणोऽपरः १२९&#xA;वटरुद्रस्ततश्चान्यो हुलुलश्च ततोऽपरः&lt;br&gt;&#xA;कालतत्त्वात्कला ज्ञेया लक्षायुतपरिच्छदा १३०&#xA;वामो ज्येष्ठश्च रुद्रश्च कालश्चैव कलस्तथा&lt;br&gt;&#xA;बलविकरणश्चान्यो बलप्रमथनोऽपरः १३१&#xA;दमनः सर्वभूतानां मनश्चोन्मन एव च&lt;br&gt;&#xA;विग्रहेशसमायुक्ताः कलातत्त्वे व्यवस्थिताः १३२&#xA;तदूर्ध्वं तु भवेन्माया कोटिम्व्याप्य स्थिता ह्यधः&lt;br&gt;&#xA;गहनोऽसाध्यनामा च तथा हरिहरावुभौ १३३&#xA;दशेशानश्च देवेशस्त्रिगलो गोपतिः पुनः&lt;br&gt;&#xA;ते ह्यधः पुटसंस्थानादूर्ध्वं क्षेमीश उच्यते १३४&#xA;ब्रह्मस्वामी च विद्येशो विश्वेशश्च शिवस्तथा&lt;br&gt;&#xA;अनन्तसहिता ह्येते मायातत्त्वनिवासिनः १३५&#xA;ततो विद्या च या शुद्धा कोट्ययुतगता मता&lt;br&gt;&#xA;अनन्तश्च तथा सूक्ष्मः शिवश्चोत्तमसञ्ज्ञकः १३६&#xA;एकनेत्रैकरुद्रौ च त्रिमूर्तिरपरस्तथा&lt;br&gt;&#xA;श्रीकण्ठश्च शिखण्डी च वामाद्या नवशक्तयः १३७&#xA;धर्माद्याश्चरणास्तत्र ततश्चेश्वरसञ्जकः&lt;br&gt;&#xA;निवृत्तिश्च प्रतिष्ठा च विद्या शान्तिस्तथैव च १३८&#xA;ईश्वरे तु स्थिता ह्येतास्ततस्तत्त्वं सदाशिवम्&lt;br&gt;&#xA;तत्र ब्रह्माङ्गसङ्घातः पुनः शक्तिद्ययं भवेत् १३९&#xA;ततस्तन्निष्कलं तत्त्वं निर्गुणं निर्मलं शिवम्&lt;br&gt;&#xA;अतीन्द्रियं स्थितं शुद्धं व्यापकं शून्यलक्षणम् १४०&#xA;एवमध्वा समाख्यातः शिवान्तस्तार्क्ष्य ते मया १४१&#xA;इति श्रीमत्किरणाख्ये महातन्त्रे विद्यापादे भुवनपटलोऽष्टमः&lt;/p&gt;</description>
    </item>
    <item>
      <title>०९ शिवतत्त्वपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/09_shivatattvapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/09_shivatattvapaTalaH/</guid>
      <description>&lt;p&gt;गरुडः&#xA;शिवतत्त्वं कथं शून्यं यच्छून्यं नाक्षगोचरम्&#xA;प्रत्यक्षं चाक्षविज्ञानं तदतीतं न किञ्चन १&#xA;भगवान्&#xA;माया हेया शिवो ग्राह्यो ग्राहकः पुरुषः स्मृतः&lt;br&gt;&#xA;मायाधर्मैः शिवः शून्यः पशुमलवियोगतः २&#xA;नाभावाच्छून्यमित्युक्तमन्यापेक्षतयात्र तु&lt;br&gt;&#xA;गृहमीशादृते यद्वत्तथासौ सात्विकैर्गुणैः ३&#xA;बिन्दुर्नादस्तथा शक्तिः शून्यत्वे परिकल्पिताः&lt;br&gt;&#xA;चेतसः स्थितिहेत्वर्थं पुनर्नित्ये स्थिरं भवेत् ४&#xA;अतीन्द्रियः सुसूक्ष्मत्वात्सूक्ष्मशक्तिलयं गतः&lt;br&gt;&#xA;ज्ञानशक्तिर्मता सापि तज्ज्ञानाज्ज्ञात एव सः ५&#xA;अतीन्द्रियं च यद्वस्तु तत्राप्यनुभवो न किम्&lt;br&gt;&#xA;अनुभावो मनोऽध्यक्षः प्रसिद्धः क्षुद्यथा च तृत् ६&#xA;गरुडः&#xA;अनुभावो विकल्पार्थे विकल्पो मनसः स च&lt;br&gt;&#xA;समनस्कमतो ज्ञेयममनस्कमरूपकम् ७&#xA;अज्ञात्वा देशिकस्तत्त्वं कथं दीक्षां करोत्यसौ&lt;br&gt;&#xA;ज्ञेयः सर्वात्मनैवार्थः स ज्ञेयो नैव सर्वथा ८&#xA;भगवान्&#xA;क्षुधाद्यनुभवो यत्र विकल्पस्तत्र नो भवेत्&lt;br&gt;&#xA;वस्त्वाश्रयो विकल्पोऽपि तद्वस्तु घटवन्न च ९&#xA;विकल्पो मनसः सूक्ष्मः शून्यशक्तिलयं गतः&lt;br&gt;&#xA;तद्गतस्त्वन्यविच्छिन्नस्तेनोक्तश्चित्तवर्जितः १०&#xA;ज्ञानं चात्मेन्द्रियश्लेषात्कर्ता त्वात्मा मनः क्रिया&lt;br&gt;&#xA;शिवः साध्योऽत्र मन्तव्यो विभुरप्येकधर्मतः ११&#xA;प्रत्यक्षेण यथा वृक्षो रूपमात्राद्विगृह्यते&lt;br&gt;&#xA;रसादयो गृहीता नो तथेशो ज्ञानशक्तितः १२&#xA;गृह्यते तत्त्वभावेन वस्तुभावविवर्जनात्&lt;br&gt;&#xA;तद्युक्तस्य प्रभुतत्त्वं भविष्यत्युदकैलवत् १३&#xA;शून्यमेवंविधं ज्ञेयं गुरुतः शास्त्रतः स्वतः&lt;br&gt;&#xA;गरुडः&lt;br&gt;&#xA;शास्त्रं च स कथं वक्ति निष्कलो वाग्विवर्जितः १४&#xA;सकलो वक्ति वा तन्त्रं स्वरूपेन तदाबलः&lt;br&gt;&#xA;भगवान्&#xA;निष्कलः किं न कल्पोऽसौ यद्यकल्पः कथं जगत् १५&#xA;यथा तत्कुरुते शक्त्या तथा शास्त्रं न किं प्रभुः&lt;br&gt;&#xA;किं नोपदेशदातृत्वात्सकलस्तेन स शिवः १६&#xA;यद्येवं न भवेत्तार्क्ष्य तदा न स्याद्गुरुक्रमः&lt;br&gt;&#xA;पुंसामनुग्रहार्थं तु परोऽप्यपरतां गतः १७&#xA;बोध्यबोधकसम्बन्धाद्वक्ति तन्त्राण्यनेकधा १८&#xA;इति श्रीमत्किरणाख्ये महातन्त्रे विद्यापादे शिवतत्त्वपटलो नवमः&lt;/p&gt;</description>
    </item>
    <item>
      <title>१० तन्त्रावतारपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/10_tantrAvatArapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/10_tantrAvatArapaTalaH/</guid>
      <description>&lt;p&gt;गरुडः&#xA;किमर्थं तानि वक्तीशः कस्मिन्काले कियन्ति वा&lt;br&gt;&#xA;के ते केषाम्ब्रवित्येवं सर्वमेतद्ब्रवीहि मे १&#xA;भगवान्&#xA;तानि वक्ति स मुक्त्यर्थं न मुक्तिः साधनादृते&lt;br&gt;&#xA;साधनं तत्र संसिद्धं तदर्थं तानि सोऽब्रवीत् २&#xA;सृष्ट्यनन्तरमेवेशः शिवान्सृष्ट्वा दशात्मजान्&lt;br&gt;&#xA;ज्ञानमेकं विभज्याशु तेषां तत्सङ्ख्ययावदत् ३&#xA;कामिकं प्रनवाख्यस्य सुधाख्यस्य च योगजम्&lt;br&gt;&#xA;दीप्ताख्यस्याप्यचिन्त्यं तु कारणाख्यस्य कारणम् ४&#xA;अजितं सुशिवाख्यस्य ईशस्यापि सुदीप्तकम्&lt;br&gt;&#xA;सूक्ष्मन्तु सूक्ष्मसञ्ज्ञस्य कालस्यापि सहस्रकम् ५&#xA;सुप्रभं यद् दशेशस्य अंशुसञ्ज्ञस्य चांशुमत्&lt;br&gt;&#xA;एवं प्राथमिकः प्रोक्तः पुनरन्यो गुरुक्रमः ६&#xA;प्रणवात्त्रिकलः प्राप कामिकं त्रिकलाद्धरः&lt;br&gt;&#xA;सुधाख्याद्योगजं तन्त्रं भस्मसञ्ज्ञस्ततः प्रभुः ७&#xA;दीप्तरुद्रादचिन्त्यं तु गोपतिश्च ततोऽम्बिका&lt;br&gt;&#xA;कारणं कारणाच्छर्वस्ततः प्राप्तः प्रजापतिः ८&#xA;अजितं सुशिवात्प्राप्तमुमेशो ह्यच्युतस्ततः&lt;br&gt;&#xA;ईशाद्दीप्तं त्रिमूर्तिस्तु ततः प्राप्तो हुताशनः ९&#xA;सूक्ष्मं सूक्ष्माद्भवः प्राप्तस्ततः प्राप्तः प्रभञ्जनः&lt;br&gt;&#xA;कालसञ्ज्ञात्सहस्राख्यं भीमो धर्मस्ततः खग १०&#xA;दशेशात्सुप्रभाख्यं तु विग्रहेशस्ततः शशी&lt;br&gt;&#xA;अंशुमच्चांशुसञ्ज्ञात्तु प्राप्तो ह्युग्रस्ततो रविः ११&#xA;एवमेते समाख्याताः शिवभेदा दशाद्य ते&lt;br&gt;&#xA;दशाष्टसङ्ख्यया रुद्रान्पूर्वमुत्पाद्य बुद्धिमान् १२&#xA;शिवस्तत्सङ्ख्ययैवेह पुनस्तान्बोधयेत्खग&lt;br&gt;&#xA;रुद्रस्यानादिसञ्ज्ञस्य विजयं तन्त्रमुत्तमम् १३&#xA;पारमेशं महातन्त्रं श्रीपूपस्य प्रभाषितम्&lt;br&gt;&#xA;निश्वासं यद्दशार्णस्य प्रोद्गीतं नाम शूलिनः १४&#xA;मुखबिम्बं प्रशान्तस्य बिन्दोः सिद्धमतो मतम्&lt;br&gt;&#xA;शिवनिष्ठस्य सन्तानं सिंहं सौम्येशचोदितम् १५&#xA;चन्द्रभासमनन्तस्य भद्रं सर्वात्मनो मतम्&lt;br&gt;&#xA;निधनस्य स्वयम्भूतं वीरजं तेजसः स्मृतम् १६&#xA;रौरवं ब्रह्मणेशस्य शिवाख्यस्य च मकुटम्&lt;br&gt;&#xA;इदं देवपितुः ख्यातं ललितं चालयस्य तु १७&#xA;आग्नेयं यच्च तद्व्योमनः शिवस्यापि पुनः परम्&lt;br&gt;&#xA;एते जाताः सह ज्ञानैः रुद्रभेदान्पुनः शृणु १८&#xA;प्राप्तश्चानादिसञ्ज्ञात्तु विजयं परमेश्वरः&lt;br&gt;&#xA;श्रीरूपात्पारमेशं तु सम्प्राप्तो ह्युशना मुनिः १९&#xA;दशाक्षराच्च निश्वासं सम्प्राप्ता शैलसम्भवा&lt;br&gt;&#xA;प्रोद्गीतं रुद्रसञ्ज्ञात्तु कचाख्यो मुनिसत्तमः २०&#xA;प्रशान्तान्मुखबिम्बं तु दधीचो नाम यो मुनिः&lt;br&gt;&#xA;बिन्दुसञ्ज्ञात्तु यत्सिद्धं प्राप्तश्चण्डेश्वरो गणः २१&#xA;शिवनिष्ठाच्च सन्तानं सम्प्राप्तः शंशपायनः&lt;br&gt;&#xA;नारसिंहं तु यत्सौम्यान्नृसिंहः प्राप्तवान्महान् २२&#xA;अनन्ताच्चन्द्रभासं तु प्राप्तो देवपुरोहितः&lt;br&gt;&#xA;भद्रं सर्वात्मदेवाच्च वीरभद्रो गणो महान् २३&#xA;स्वायम्भुवं तु निधनात्सम्प्राप्तः पद्मसम्भवः&lt;br&gt;&#xA;वीरजं तेजसः प्राप्तः प्रजारक्षणतत्परः २४&#xA;रौरवं ब्रह्मणेशात्तु सम्प्राप्तो नन्दिकेश्वरः&lt;br&gt;&#xA;ईशानान्मकुटं प्राप्तो महादेवो बिलाश्रयः २५&#xA;किरणं देवपितृतः प्राप्तः संवर्तको मुनिः&lt;br&gt;&#xA;आलयाल्ललितं प्राप्तो रुद्रो भैरवरूपवान् २६&#xA;आग्नेयं व्योमसञ्ज्ञात्तु सम्प्राप्तो हुतभुक्पुनः&lt;br&gt;&#xA;शिवाख्यात्स महाकालः सौरभेयं पराह्वयम् २७&#xA;तन्त्रभेदो मया प्रोक्तो द्विविधाक्षिप्तलक्षणः&lt;br&gt;&#xA;एषु भेदेषु यो भेद उपभेदः स उच्यते २८&#xA;अतिसङ्क्षिप्तविस्तीर्ण ऋषिदेवगणात्मकः&lt;br&gt;&#xA;गरुडः&#xA;कस्मात्ख्यातोऽत्र भेदश्च भेदोऽयं चित्तभेदतः २९&#xA;पुम्प्रवृत्तेरयम्भेदः श्रोतॄणां तु विभेदतः&lt;br&gt;&#xA;भगवान्&#xA;भेदोऽयमुपचारेण कल्पितः स यतस्ततः ३०&#xA;फलभेदो न कल्प्योऽत्र ज्ञानभेदः प्रकल्प्यते ३१&#xA;इति श्रीमत्किरणाख्ये महातन्त्रे विद्यापादे तन्त्रावतारपटलो दशमः&lt;/p&gt;</description>
    </item>
    <item>
      <title>११ मातृकोत्पत्तिपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/11_mAtRkotpattipaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/11_mAtRkotpattipaTalaH/</guid>
      <description>&lt;p&gt;गरुडः&#xA;ज्ञानमेकं कथं भिन्नं न ज्ञातं तत्स्फुटं मया&lt;br&gt;&#xA;एतद्ब्रूहि महादेव ज्ञानमूलं यतोऽखिलम् १&#xA;एकं नादात्मकं ज्ञानमोमित्येव स्थितं परम्&lt;br&gt;&#xA;सा शिखा बिन्दुवक्त्रस्य गलाङ्गस्य महात्मनः २&#xA;प्रोक्तं श्रुतौ परं ब्रह्म चोदितोऽत्राक्षरालयः&lt;br&gt;&#xA;स्थितोऽव्यक्तः स वाग्रूपः पुनर्भिन्नस्तु खण्डशः ३&#xA;नवखण्डयुतश्चाद्यः पुनः षोडशभिः स्वरैः&lt;br&gt;&#xA;दशार्धाक्षरनिष्णाताः पञ्चखण्डा व्यवस्थिताः ४&#xA;खण्डद्वयं चतुर्वर्णं शेषं कूताख्यया स्थितम्&lt;br&gt;&#xA;एवं ज्ञेयं शतार्धात्म वर्णशक्तिविभेदतः ५&#xA;मातेव मातृका सैव सङ्ख्याज्ञानादिभेदगा&lt;br&gt;&#xA;तर्ककाव्येतिहासस्था सर्वं व्याप्य व्यवस्थिता ६&#xA;शिवज्ञानप्रभेदेन स्थितैका नामभेदतः&lt;br&gt;&#xA;बिसिनी यद्यथा भिन्ना रुद्रभेदात्परा सती ७&#xA;तद्भेदाज्ज्ञानभेदोऽपि भाक्तः प्रोक्तोऽर्थतो नहि&lt;br&gt;&#xA;गद्यपद्यादिकाव्या ये गेया देशानुगाश्च ये ८&#xA;बीजपिण्डकलाकूटमन्त्रशक्तिविनिर्गता&lt;br&gt;&#xA;शक्तिर्वागीश्वरी तस्य वाङ्मयं व्याप्य संस्थिता ९&#xA;विज्ञेया मातृका सैव सर्वमन्त्रालया परा&lt;br&gt;&#xA;एवमस्य विभेदोऽयं ज्ञानस्योक्तो मया तव १०&#xA;इति श्रीमत्किरणाख्ये महातन्त्रे विद्यापादे मातृकोत्पत्तिपटल एकादशः&lt;/p&gt;</description>
    </item>
    <item>
      <title>१२ यन्त्रोद्धारपटलः</title>
      <link>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/12_yantroddhArapaTalaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/28-Agama-sampradAyaH/AgamaH/28/kiraNAgamaH/vidyA-pAdaH/mUlam/12_yantroddhArapaTalaH/</guid>
      <description>&lt;p&gt;गरुडः&#xA;मातृका यदि संसिद्धा सर्वमन्त्रालया परा&lt;br&gt;&#xA;विहितास्त्वीश ये मन्त्रास्तेषां मे लक्षणं वद १&#xA;समे मध्ये धराभागे सुगन्धकुसुमाकुले&lt;br&gt;&#xA;क्रमाच्छक्तिं न्यसेत्तत्र नवखण्डविभागशः २&#xA;शक्तिमुद्धृत्य तामेव पूज्य पुष्पैः सुगन्दिभिः&lt;br&gt;&#xA;उद्धरेच्छम्बरान्पश्चादाचार्यो मन्त्रविग्रहः ३&#xA;षोडशाच्छदकं पद्मं सहस्रात्तदलं तु वा&lt;br&gt;&#xA;कर्णिकायां न्यसेत्कूटं कालयुग्मान्तसंस्थितम् ४&#xA;रुद्रबीजसमायुक्तं खण्डचन्द्रसमन्वितम्&lt;br&gt;&#xA;न्यसेत्कूटं च तन्मध्ये भुक्तिमुक्तिफलप्रदम् ५&#xA;न्यसेत्क्रमाद्दलेष्वेव स्वरषोडशकं पुनः&lt;br&gt;&#xA;क्रमादग्रारकेष्वर्णान्व्यापकं तु न्यसेत्परि ६&#xA;एतच्छक्रं यजेद्यस्तु सततं मासि मासि वा&lt;br&gt;&#xA;गन्धाद्यैर्भक्तितः सोऽपि कालमुक्तः शिवं व्रजेत् ७&#xA;द्वितीयेन चतुर्थेन षष्ठद्वादशकेन तु&lt;br&gt;&#xA;षोडशेन विभिन्नोऽयम्भवेत्कूटोऽङ्गपञ्चकम् ८&#xA;ह्रस्वा ब्रह्माणि विज्ञेया द्वियुक्तास्तु गणेश्वराः&lt;br&gt;&#xA;त्रियुक्ता लोकपालाः स्युश्चतुर्थेऽष्ट्राणि कल्पयेत् ९&#xA;विद्येशानां शृणुष्वान्यल्लक्षणं मातृकात्मकम्&lt;br&gt;&#xA;व्यापकं रेफसंयुक्तं चतुर्थस्वरसंयुतम् १०&#xA;बिन्दुयुक्तमनन्तस्य वाचकत्वेन संस्थितम्&lt;br&gt;&#xA;रेफवर्णयुतं शान्तं षष्ठस्वरसमन्वितम् ११&#xA;बिन्दुदेहसमायुक्तं सूक्ष्मदेवस्य वाचकम्&lt;br&gt;&#xA;मकारं विभुसंयोगाद्विसर्गाच्च शिवोत्तमः १२&#xA;शान्तवर्णान्तिमो वर्णो रेफयुक्तः सबिन्दुकः&lt;br&gt;&#xA;षष्ठस्वरसमायुक्तः प्रोक्तो नेत्रैकनामनि १३&#xA;शवर्णान्तान्तिमो वर्णो रान्तान्तेन समायुतः&lt;br&gt;&#xA;द्वितीयस्वरसंयुक्त एकरुद्रः सबिन्दुकः १४&#xA;भान्तान्ताधः स्थितो रान्तो द्वादशान्तेन भेदितः&lt;br&gt;&#xA;बिन्दुना भूषितो मूर्ध्नि त्रिमूर्तेर्वाचको मतः १५&#xA;षष्ठस्वरयुतः शान्तः सबिन्दुः सान्ततः स्थितः&lt;br&gt;&#xA;श्रीकण्ठ एष विख्यातस्ततः शृणु शिखण्डिनः १६&#xA;लान्तान्तिमश्चतुर्थेन भूषितो बिन्दुसंयुतः&lt;br&gt;&#xA;समासेन मया तार्क्ष्य विद्येशाः परिकीर्तिताः १७&#xA;कूटमीकारसंयुक्तं बिन्दुनादविभूषितम्&lt;br&gt;&#xA;गयत्री चैव सावित्री किं तु रेफविशेषणम् १८&#xA;ॐकारादिनमोन्तांश्च ज्ञात्वा मन्त्रान्प्रयोजयेत्&lt;br&gt;&#xA;स्नात्वा शुद्धः पठेन्मन्त्राञ्छुचिः प्राग्भोजनात्परः १९&#xA;द्वयोरप्यन्यथा दोषो भवेदुच्छिष्टसम्भवः २०&#xA;इति श्रीमत्किरणाख्ये महातन्त्रे विद्यापादे यन्त्रावतारो द्वादशः&#xA;पटलः समाप्तः&#xA;विद्यापादः समाप्तः&lt;/p&gt;</description>
    </item>
  </channel>
</rss>
