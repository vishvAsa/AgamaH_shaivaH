+++
title = "५४"

+++
  
पादुकाराधनं वक्ष्ये शृणुध्वं तत्प्रभञ्जना ।  
अर्धयामस्य पूजान्ते पूजयेत् पादुकावुभौ ॥ १ ॥  
  
स्थलिकोर्ध्वे तु विन्यस्य तन्मध्ये वृषभं लिखेत् ।  
तस्योर्ध्वे शिवमावाह्य गन्धपुष्पैसृगादिभिः ॥ २ ॥  
  
शिबिकोर्ध्वे समारोप्य शङ्खघोषसमन्वितम् ।  
सर्वालङ्कारसंयुक्तं सर्ववाद्यसमन्वितम् ॥ ३ ॥  
  
प्। २९०)  
  
स्तोत्रगीतसमायुक्तं शक्तिस्थाने समाविशेत् ।  
पादप्रक्षालनं कृत्वा पाद्याचमनं ददेत् ॥ ४ ॥  
  
हस्तवारि गृहित्वा तु विकिरे शयनोपरि ।  
देविरभ्यर्च्यविधिवद् अस्त्रेणावाह्य देशिकः ॥ ५ ॥  
  
शयनोपरिविन्यस्य तस्योर्ध्वे शिवमर्चयेत् ।  
पाद्यमाचमनं दत्वा भक्ष्या प्रपादिकं ददेत् ॥ ६ ॥  
  
धूपदीपादिकं दत्त्वा ताम्बूलं दापयेद् धृदा ।  
दशास्त्रं परितोभ्यर्च्य पादुकौ विन्यसेत् स्थले ॥ ७ ॥  
  
वस्त्रेणैव विधानं च कुर्यात् कवाटबन्धनम् ।  
शण्डेश्वरं समभ्यर्च्य स्वगृहं प्रविशेद्गुरुः ॥ ८ ॥  
  
एवं यत्कुरुते मर्त्यः स पुण्यां गतिमाप्नुयात् ।  
  
इति सूक्ष्मशास्त्रे पादुकाराधनं नाम चतुःपञ्चाशत्पटलः ॥ ५४ ॥  
