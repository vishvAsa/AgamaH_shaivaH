<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;वीरशैवानन्दचन्द्रिका-वाद-काण्डः on आगमे शैवे विश्वासटिप्पन्यः</title>
    <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/</link>
    <description>Recent content in &#43;वीरशैवानन्दचन्द्रिका-वाद-काण्डः on आगमे शैवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/01/</guid>
      <description>&lt;p&gt;वीरशैवानन्दचन्द्रिका (वादकाण्डः)&lt;/p&gt;&#xA;&lt;p&gt;श्रीजगद्गुरु मूरुसाविरमठग्रन्थमालायाः अष्टमं पुष्पम्&lt;/p&gt;&#xA;&lt;p&gt;वीरशैवानन्दचन्द्रिका श्रीमन्निरञ्जन मरितोण्टदार्य&lt;/p&gt;&#xA;&lt;p&gt;शिवयोगिविरचिता&lt;/p&gt;&#xA;&lt;p&gt;बेलगांव श्रीचन्द्रशेखरमठाध्यक्ष &amp;ldquo;न्यायाचार्य&amp;rdquo; &amp;ldquo;दर्शनविशारद&amp;rdquo; श्रीगुरुलिङ्गदेवमहोदयैः परिष्कृत्य संशोधिता&lt;/p&gt;&#xA;&lt;p&gt;प्रथमं संस्करणम्&lt;/p&gt;&#xA;&lt;p&gt;भ्रूलतापुर्यां श्रीजगद्गुरुगङ्गाधरसंस्कृतमहाविद्यालयन्यायशास्त्राध्यापकेन, श्रीसोमशेखरशास्त्रिणा प्राकाश्यं नीता वाराणस्यां कृ० ब० पावगीति नामकेन हितचिन्तकयन्त्रालयाधिपतिना मुद्रिता&lt;/p&gt;&#xA;&lt;p&gt;शाकः १८५८ सनाब्दाः १९३६&lt;/p&gt;&#xA;&lt;p&gt;[[१]]&lt;/p&gt;&#xA;&lt;p&gt;नमः शिवाय वीरशैवानन्दचन्द्रिकायां वादकाण्डः&lt;/p&gt;&#xA;&lt;p&gt;श्रीमन्तं सद्गुरुं वन्दे मन्दा यद्दृष्टिवीक्षणैः ।&lt;br&gt;&#xA;भजन्ति सर्वविज्ञत्वं सर्वव्याख्यातृतामपि ॥ १ ॥&lt;br&gt;&#xA;नानाप्रमेयगहनेषु मतेषु पार- मप्राप्य संशयवशात्परितो भ्रमन्तीम् ।&lt;br&gt;&#xA;बुद्धिं प्रसाद्य वरषट्स्थलतत्त्वनिष्ठां कुर्वाणमात्मगुरुमन्वहमानतोऽस्मि ॥ २ ॥&lt;br&gt;&#xA;ब्रह्माहुः शाङ्करा यत्पशुपतिमपरे पाञ्चरात्राश्च विष्णुं कर्मेड्यं जैमिनीयाः कणभुगनुगताश्चेश्वरं गौतमीयाः ।&lt;br&gt;&#xA;अव्यक्तं कापिलेयाः फणिपमतविदस्त्वीश्वरं तन्निदानं स्वाभिन्नाचिन्त्यशक्तिस्फुरणसमरसं श्रीमहालिङ्गमीडे ॥ ३ ॥&lt;br&gt;&#xA;स्वामिन् ! वक्त्रविनिर्गतेन भवतो ज्ञेयं समस्तं क्रिया- काण्डेनाधिगतं ततश्च हृदये हर्षप्रकर्षोऽभवत् ।&lt;br&gt;&#xA;सोत्कण्ठं मम वीरशैवसुमहासिद्धान्तवाक्पद्धतिं नानावादिमतानि तन्निरसनारीतिञ्च बोद्धुं मनः ॥ ४ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/02/</guid>
      <description>&lt;p&gt;वीरशैवानन्दचन्द्रिकायां वादकाण्डे द्वितीयं प्रकरणम्&lt;/p&gt;&#xA;&lt;p&gt;स्वामिन्नशेषशास्त्रार्थरहस्यज्ञानशेवधे ।&lt;br&gt;&#xA;वीरशैवसभामध्ये मुटिकाक्षेपपूर्वकम् ॥&lt;br&gt;&#xA;श्रीवीरशैवसिद्धान्तप्रतिष्ठापनकारिणम् ।&lt;br&gt;&#xA;आदितश्शीलवद्वर्यं भृङ्गी किङ्किमभाषत ॥&lt;br&gt;&#xA;हासं सभासदां तन्वन् शीलवद्वचनस्य च ।&lt;br&gt;&#xA;प्रकाशयन्वैपरीत्यं काकुवक्त्रक्रियादिभिः ॥&lt;br&gt;&#xA;असान्त्वयत्कथं तञ्च शीलवानुचितोक्तिभिः ।&lt;br&gt;&#xA;एतत्सर्वं समाचक्ष्व गुरो मयि दयावशात् ॥&lt;br&gt;&#xA;राजन्नभ्यागतत्वेन गुरोस्तद्वादपूर्वकम् ।&lt;br&gt;&#xA;शीलवान् भृङ्गिणः सान्त्वमकरोदिति तद्ब्रुवे ॥&lt;/p&gt;&#xA;&lt;p&gt;श्रीगुरोः पुरुषार्थचतुष्टयाभ्यर्हितमोक्षासाधारणकारणलिङ्गाङ्गसामरस्यरु उपविशिष्टाद्वैतज्ञानप्रदातृत्वेन सर्वाभ्यर्हिततया, तदुपसदनस्य,&lt;/p&gt;&#xA;&lt;p&gt;[[५०]]&lt;/p&gt;&#xA;&lt;p&gt;&amp;ldquo;तद्विज्ञानार्थं सगुरुमेवाभिगच्छेत्समित्पाणिः श्रोत्रियं ब्रह्मनिष्ठ&amp;quot;मिति मुण्डकोपनिषद्विहितस्य अङ्गाप्तस्थानसद्भावादिरूपस्याभ्यर्हितत्वात्, &amp;ldquo;यस्य देवे परा भक्तिर्यथा देवे तथा गुरौ ।&lt;br&gt;&#xA;तस्यैते कथिता ह्यर्थाः प्रकाशन्ते महात्मन&amp;rdquo; इति श्वेताश्वतरोपनिषदि गुरोः स्वोपास्येष्टदेवतातादात्म्येन भावनाया गुरूपदिष्टवदनुपदिष्टस्यार्थस्य प्रकाशनसाधनत्वकथनाच्च, गुरुरेव निःश्रेयसार्थिभिर्मुमुक्षुभिर्वीरशैवैः प्रथममुपास्यः ।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/03/</guid>
      <description>&lt;p&gt;वीरशैवानन्दचन्द्रिकायां वादकाण्डे तृतीयं प्रकरणम् ।&lt;/p&gt;&#xA;&lt;p&gt;वीरशैवगुरूत्कर्षं गुरुवादोक्तिविस्तरैः ।&lt;br&gt;&#xA;श्रुत्वा हृष्टोऽभवं स्वामिन्यदन्यत्तच्च कीर्तय ॥&lt;br&gt;&#xA;शृणु राजन् वदाम्यद्य लिङ्गधारणवैभवम् ।&lt;br&gt;&#xA;वादरूपेण सुश्राव्यं श्रुत्यागमवचोन्वितम् ॥&lt;/p&gt;&#xA;&lt;p&gt;वीरशैवमतप्रवृत्तानां लिङ्गाङ्गसामरस्यानुसन्धानस्यैव मोक्षजनकत्वेनापेक्षिततया तत्रेष्टलिङ्गधारणस्यान्तरङ्गत्वेनाभ्यर्हितत्वात्तद्धारणे बहूनां प्रमाणानां जागरूकत्वाल्लिङ्गधारणमवश्यं कर्तव्यम् ॥&lt;/p&gt;&#xA;&lt;p&gt;तथाहि वातुलतन्त्रे-&lt;/p&gt;&#xA;&lt;p&gt;अतिस्थिरेण मनसा यावज्जीवं जगद्गुरोः ।&lt;br&gt;&#xA;शिवस्य लिङ्गं धत्ते यस्तदेतत्परमं व्रतम् ॥&lt;/p&gt;&#xA;&lt;p&gt;पारमेश्वरे-&lt;/p&gt;&#xA;&lt;p&gt;सदा विभूतिसम्पर्कात्सदारुद्राक्षधारणात् ।&lt;br&gt;&#xA;धारणान्मम लिङ्गस्य सोऽहमेव न संशयः ॥&lt;/p&gt;&#xA;&lt;p&gt;[[५६]]&lt;/p&gt;&#xA;&lt;p&gt;विभूतिर्यस्य फालेऽस्ति कण्ठे लिङ्गं मदात्मकम् ।&lt;br&gt;&#xA;रुद्राक्षधारणं देहे सोऽहं देवि न संशयः ॥&lt;br&gt;&#xA;विभूतिरपि रुद्राक्षं लिङ्गं यस्य त्रयं तनौ ।&lt;br&gt;&#xA;स साक्षाद्रुद्र ईशानि सोऽहमेव न संशयः ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/04/</guid>
      <description>&lt;p&gt;वीरशैवानन्दचन्द्रिकायां वादकाण्डे चतुर्थं प्रकरणम् ।&lt;/p&gt;&#xA;&lt;p&gt;श्रीमद्गुरो त्वया सम्यग् लिङ्गधारणवैभवम् ।&lt;br&gt;&#xA;उदीरितं सप्रपञ्चं श्रुत्वा व्याप्तोऽस्मि हर्षतः ॥&lt;br&gt;&#xA;ततः परं निरूप्यं यत्तनिन्नरूपय विस्तरात् ।&lt;br&gt;&#xA;शृणु राजन् ब्रवीम्यद्य स्फुटं जङ्गमवैभवम् ॥&lt;/p&gt;&#xA;&lt;p&gt;अनादिभक्तपश्चिमहृदयस्थचिन्मयनिरञ्जनतत्त्वस्य विचारः प्रस्तूयते ॥&lt;br&gt;&#xA;आगमपुराणवचनैरनादिभक्तपश्चिमहृदयचिन्मयमण्डलत्रयमध्यस्थचित् पद्मान्तश्चित्प्रणवाभ्यन्तरस्थितशून्यलिङ्गनिष्कललिङ्गप्रणवलिङ्गादिप् रवर्तकनिर्गुणनिराकारोपासकोपासनार्थकल्पिताकारसकलचेतनाचेतनप्रप ञ्चनिर्माणपारीणचिच्छक्तिसामरस्यसम्पन्ननिरञ्जनजङ्गमतत्त्वस्योत्कृष्।&lt;br&gt;&#xA;तत्वं प्रतिपाद्यते, तथा हि-&lt;/p&gt;&#xA;&lt;p&gt;पश्चादनादिभक्तस्य हृत्पद्मस्यान्तरे सदा ।&lt;br&gt;&#xA;चिन्मण्डलत्रयोपेतप्रणवासनमध्यगः ॥&lt;br&gt;&#xA;निरञ्जनः सप्रणवस्वरूपोऽत्र निगद्यते ।&lt;br&gt;&#xA;निराकृतं रञ्जनं यन्मायामोहविजृम्भितम् ॥&lt;/p&gt;&#xA;&lt;p&gt;[[१०४]]&lt;/p&gt;&#xA;&lt;p&gt;येन स्वरूपसिद्धेन स भवेद्धि निरञ्जनः ।&lt;br&gt;&#xA;इदं तस्य निरालम्बस्वरूपं समुदीरितम् ॥&lt;br&gt;&#xA;चतुर्वेदाश्च तद्गर्भं पुराणं तस्य मध्यमम् ।&lt;br&gt;&#xA;योगिनो मुनयः सर्वे जङ्गमाङ्घ्रिसमाश्रिताः ॥&lt;br&gt;&#xA;तस्य देहे समस्तानि भुवनानि चतुर्दश ।&lt;br&gt;&#xA;पादयोरतलं विन्द्यात्पदोर्ध्वे वितलं तथा ॥&lt;br&gt;&#xA;जङ्घयोः सुतलं ज्ञेयं जानुदेशे महातलम् ।&lt;br&gt;&#xA;तलातलं तदूर्वोश्च गुह्यस्थाने रसातलम् ॥&lt;br&gt;&#xA;कटिबन्धेषु पातालं सप्तलोका इतीरिताः ।&lt;br&gt;&#xA;भूलोको नाभिमध्ये तु भुवर्लोकोऽस्य चोदरे ॥&lt;br&gt;&#xA;हृदये चापि स्वर्लोको जनलोकः शिरोधिगः ।&lt;br&gt;&#xA;ताल्वोश्चापि तपो लोकः सत्यलोको ललाटके ॥&lt;br&gt;&#xA;महो लोकस्तस्य मूर्ध्नि चतुर्दश समीरिताः ।&lt;br&gt;&#xA;ब्रह्माण्डं मुकुटं तस्य वदनं गगनं शृणु ॥&lt;br&gt;&#xA;तद्बाहवो दिशः सर्वा नेत्रे चन्द्रदिवाकरौ ।&lt;br&gt;&#xA;शरीरं व्योमरूपं च पातालं पादपङ्कजम् ॥&lt;br&gt;&#xA;करस्थले शून्यलिङ्गं मेघः सर्वजटाः शुभाः ।&lt;br&gt;&#xA;चन्द्रज्योत्स्ना विभूतिश्च देवाः सर्वे क्रियामयाः ॥&lt;br&gt;&#xA;नक्षत्राणि च पुष्पाणि रुद्राक्षाः कुलपर्वताः ।&lt;br&gt;&#xA;सागरो जलपात्रं च कन्था सृष्टिमयं जगत् ॥&lt;br&gt;&#xA;आसनं पृथिवी तस्याप्यहोरात्रं गुहामठाः ।&lt;br&gt;&#xA;त्रिकालज्ञानसौभाग्यमृतवः षट्स्थलं प्रिये ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/05/</guid>
      <description>&lt;p&gt;वीरशैवानन्दचन्द्रिकायां वादकाण्डे पञ्चमं प्रकरणम् ।&lt;/p&gt;&#xA;&lt;p&gt;अश्रौषं जङ्गमोत्कर्षमहृष्यं नितरां गुरो ।&lt;br&gt;&#xA;मदीयं हृदयं जातमाश्चर्यरसनिर्भरम् ॥&lt;br&gt;&#xA;निरूपणीयं यत्पश्चात्सङ्कीर्तय तदद्य मे ।&lt;br&gt;&#xA;वदामि शृणु राजेन्द्र पादोदकमहोन्नतिम् ॥&lt;/p&gt;&#xA;&lt;p&gt;सकलश्रुतिस्मृतिपुराणागमेतिहासेषु परमश्रेयःसाधनतया शिवप्रसादस्य देवृषिगणसेव्यत्वाद्यथातथैव शिवपादोदकस्यापि निखिलकलुषनिवृत्तिद्वारा सकलश्रेयःसाधनतया प्रतिपाद्यते ॥&lt;br&gt;&#xA;तथा हि-&lt;/p&gt;&#xA;&lt;p&gt;पृथिव्यां यानि तिर्थानि या नद्यः पुण्यदाः शुभाः ।&lt;br&gt;&#xA;मत्पादे स्थापिता नित्यं तद्धार्यञ्च पदोदकम् ॥&lt;/p&gt;&#xA;&lt;p&gt;शिवरहस्ये-&lt;/p&gt;&#xA;&lt;p&gt;मम पादोदकं पुण्यं सदा धार्यं मदाश्रितैः ।&lt;br&gt;&#xA;त्र्यक्षा दशभुजा ज्ञेया मम तुल्यपराक्रमाः ॥&lt;/p&gt;&#xA;&lt;p&gt;[[१११]]&lt;/p&gt;&#xA;&lt;p&gt;आदित्यपुराणे-&lt;/p&gt;&#xA;&lt;p&gt;अभिषिक्तजलं प्रातः पिबेन्नित्यं दिनेदिने ।&lt;br&gt;&#xA;शूलकुष्ठाद्यपस्मारज्वराणां भेषजं प्रिये ॥&lt;br&gt;&#xA;हिमोदकं महातीर्थं गङ्गा च यमुना नदी ।&lt;br&gt;&#xA;सदा सन्निहितास्त्वैताः शम्भोः पादोदके मुने ॥&lt;br&gt;&#xA;अगम्यागमनाश्चैव पापाचाररताश्च ये ।&lt;br&gt;&#xA;तेऽपि पूता भवन्त्याशु शिवपादाम्बुधारणात् ॥&lt;br&gt;&#xA;पादोदकं धरेद्यस्तु लिङ्गमूर्तेः शिवस्य यत् ।&lt;br&gt;&#xA;प्रक्षालयति तत्तस्य ब्रह्महत्यादिपातकम् ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/06/</guid>
      <description>&lt;p&gt;वीरशैवानन्दचन्द्रिकायां वादकाण्डे षष्ठं प्रकरणम् ॥&lt;/p&gt;&#xA;&lt;p&gt;पादोदकस्वीकरणविधिमुत्कर्षपूर्वकम् ।&lt;br&gt;&#xA;आचकर्णञ्च कर्णाभ्यां श्रीगुरो भवदीरितम् ॥&lt;br&gt;&#xA;मदीयं हृदयं जातमानन्दभरतुन्दिलम् ।&lt;br&gt;&#xA;यदन्यच्छ्रवणार्हं मे तन्मह्यमुमवर्णय ॥&lt;br&gt;&#xA;वेदागमपुराणानां मतेनालोच्य युक्तिभिः ।&lt;br&gt;&#xA;चित्ते कुरु महीपाल प्रसादोत्कर्ष उच्यते ॥&lt;/p&gt;&#xA;&lt;p&gt;परमपुरुषार्थभूतनिश्रेयसप्रेप्सुभिः प्राक्तनानेकजन्मार्जितसुकृतपरिपाकपरिशुद्धबुद्धिभिः सकलशिष्टाचारसम्प्रदायानुष्ठानगरिष्ठैः सद्भिः शिवप्रसादस्वीकारः कर्तव्यः ॥&lt;br&gt;&#xA;तथाहि जाबालशाखायां श्रूयते-&lt;/p&gt;&#xA;&lt;p&gt;रुद्रेण भुक्तमश्नन्ति रुद्रेण पीतं पिबन्ति रुद्रेणाघ्रातं जिघ्रन्ति तस्माद् ब्राह्मणाः प्रशान्तमनसो निर्माल्यमेव भक्षयन्तीति ॥&lt;/p&gt;&#xA;&lt;p&gt;तथैव स्कान्दे-&lt;/p&gt;&#xA;&lt;p&gt;शिष्टाः शान्ताश्च रुद्रेण भुक्तमेव हि भुञ्जते ।&lt;br&gt;&#xA;घ्रातमेव हि जिघ्रन्ति पीतमेव पिबन्ति च ॥&lt;/p&gt;&#xA;&lt;p&gt;इति श्रुति समानार्थकमुपबृंहणवचनम् ॥&lt;br&gt;&#xA;एवं कठशाखायां-&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/07/</guid>
      <description>&lt;p&gt;वीरशैवानन्दचन्द्रिकायां वादकाण्डे सप्तमं प्रकरणम् ॥&lt;/p&gt;&#xA;&lt;p&gt;प्रसादवैभवं स्वामिन् दयया भवदीरितम् ।&lt;br&gt;&#xA;श्रुत्वा प्रसादं प्राप्येव नितरामस्मि नन्दितः ॥&lt;br&gt;&#xA;यद्बोधनीयं तत्प्रेम्णा कुरु कर्णपथातिथिम् ।&lt;br&gt;&#xA;भूतेर्विभूतिं राजेन्द्र निस्तन्द्रः शृणु कीर्तये ॥&lt;/p&gt;&#xA;&lt;p&gt;निःश्रेयसैकसाधनब्रह्मविद्यान्तरङ्गचित्तशुद्धिसम्पादकत्वेन वैदिकशिवपूजाङ्गत्वेन च भस्मधारणं कर्तव्यम् ।&lt;br&gt;&#xA;तत्र श्रुतिः ।&lt;br&gt;&#xA;तैत्तरीयोपनिषदि गुरूणां शिष्यं प्रत्यावश्यकधर्माचरणोपदेशप्रकरणे शत्यं वद धर्म चरे&amp;quot; त्यारम्भ &amp;ldquo;यान्यनवद्यानि कर्माणि तानि सेवितव्यानी&amp;quot;ति अनवद्यानां कर्मणां सेवनीयत्वमु उक्त्वा ङो इतराणी&amp;rdquo; ति वैदिकेतरपाञ्चरात्रादिप्रतिपादितोर्ध्वपुण्ड्रधारणादीनामसेवनीयतय अ हेयत्वमुक्त्वा च तत्रैवावश्यकर्तव्याचारविधानप्रकरणे शत्यान्न प्रमदितव्यम्, कुशलान्न प्रमदितव्यं, भूत्यै न प्रमदितव्य&amp;quot; मित्यनेन भस्मधारणस्य अप्रमादेन कर्तव्यत्वविधानात् ।&lt;br&gt;&#xA;न च भूत्यै न प्रमदितव्यमित्यत्र भूतिशब्दस्यैश्वर्यपरत्वेन व्याख्यातुं शक्यत्वात्कथं भस्मपरत्वमभिधीयते ? &amp;ldquo;भूतिर्भस्मनि सम्पदी&amp;rdquo; तिकोशेन सम्पदर्थस्यापि&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/08/</guid>
      <description>&lt;p&gt;वीरशैवानन्दचन्द्रिकायां वादकाण्डे अष्टमं प्रकरणम् ॥&lt;/p&gt;&#xA;&lt;p&gt;विस्मयापादकं स्वामिन् भस्मोत्कर्षं विभावयन् ।&lt;br&gt;&#xA;अहं महत्तरानन्दमविन्दं दयया तव ॥&lt;br&gt;&#xA;यदन्यदभिधातव्यं भवता तदुदीर्यताम् ।&lt;br&gt;&#xA;श्रुणु राजेन्द्र रुद्राक्षमहोत्कर्षं प्रकीर्त्यते ॥&lt;/p&gt;&#xA;&lt;p&gt;रुद्राक्षधारणस्यापि सकलमहापातकोपपातकनिवर्तकत्वेन चित्तशुद्धिद्वारा ब्रह्मविद्याङ्गत्वं सकलश्रुतिस्मृतिपुराणागमेषु बहुशः प्रतिपादितमिति मुमुक्षुभिर्वीरशैवैस्तद्धारणमवश्यं कर्तव्यम् ॥&lt;br&gt;&#xA;बृहज्जाबालोपनिषदि- अथ हैनं भगवन्तं कालाग्निरुद्रं भुसुण्डः पप्रच्छ कथं रुद्राक्षोत्पत्तिस्तद्धारणात्किं फलमिति ।&lt;br&gt;&#xA;तं होवाच भगवान् रुद्रः- पुरा त्रिपुरवधायोन्मीलिताक्षोऽहन्तेभ्यो जलबिन्दवो भूमौ पतितास्ते रुद्राक्षा जाताः सर्वानुग्रहार्थाय तेषां नामोच्चारणेन दशशतगोदानफलं भवति, दर्शनस्पर्शनाभ्यां द्विगुणं त्रिगुणं फलं भवति ।&lt;br&gt;&#xA;अत ऊर्ध्वं वक्तुं न शक्नोमि ।&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/09/</guid>
      <description>&lt;p&gt;वीरशैवानन्दचन्द्रिकायां वादकाण्डे नवमं प्रकरणम् ॥&lt;/p&gt;&#xA;&lt;p&gt;गुरो रुद्राक्षमहिमा बहुधा हर्षयन्मनः ।&lt;br&gt;&#xA;बोधनीयमितो यत्तत्पुनः प्रक्रम्यतां त्वया ।&lt;br&gt;&#xA;राजन् पञ्चाक्षरीनाम्नो मन्त्ररत्नस्य वैभवम् ।&lt;br&gt;&#xA;कथयामि सदिष्टार्थप्रधानः प्रणवं शृणु ॥&lt;/p&gt;&#xA;&lt;p&gt;पठितपञ्चमप्रपाठकाष्टकयजुर्वेदे चतुर्थकाण्डमध्यमानुवाकाव स्थितः पञ्चाक्षरमन्त्रः सर्वदेवर्षिसिद्धसाध्यदानवमानवाभीष्टफलभोगमोक्षदानोदर्कतया सर्वैरुपासनीयः सप्तकोटिमहामन्त्रेष्वतिशयेन परतत्वप्रतिपादकः प्रणवसहितः षडक्षरोमन्त्रः ।&lt;br&gt;&#xA;तथा हि सिद्धान्तशेखरे-&lt;/p&gt;&#xA;&lt;p&gt;शिवतत्वात्परं नास्ति यथा तत्वान्तरं महत् ।&lt;br&gt;&#xA;तथा पञ्चाक्षरीमन्त्रान्नास्ति मन्त्रान्तरं महत् ॥&lt;/p&gt;&#xA;&lt;p&gt;सूक्ष्मागमे-&lt;/p&gt;&#xA;&lt;p&gt;अल्पवर्णसमायुक्तमधिकार्थमसंशयम् ।&lt;br&gt;&#xA;सारात्सारतरं शैवं वाक्यं मोक्षैकसाधनम् ॥&lt;/p&gt;&#xA;&lt;p&gt;[[१६७]]&lt;/p&gt;&#xA;&lt;p&gt;सर्वसिद्धिप्रदं दिव्यं सर्वतत्वप्रकाशकम् ।&lt;br&gt;&#xA;आद्यं बीजमिदं देवि विद्यानामाप्य शेषतः ॥&lt;br&gt;&#xA;सूक्ष्मात्सूक्ष्मतरं चैव वटवीजं यथा भुवि ।&lt;br&gt;&#xA;मन्त्रोऽयं वाचि यस्यास्ति स एवाहं न संशयः ॥&lt;/p&gt;</description>
    </item>
    <item>
      <title>१० चार्वाक-निराकृतिः</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/10/</guid>
      <description>&lt;p&gt;वीरशैवानन्दचन्द्रिकायां वादकाण्डे दशमं प्रकरणम् ॥&lt;/p&gt;&#xA;&lt;p&gt;कलकेतब्रह्मनाम्ना पुरा शीलवता स्फुटम् ।&lt;br&gt;&#xA;स्थापितं बसवेशादिप्रमथानां सभान्तरे ॥&lt;br&gt;&#xA;गुरुवर्य त्वया प्रोक्तमष्टावरणवैभवम् ।&lt;br&gt;&#xA;निपीय बहुधा कर्णपुटाभ्यां हर्षितोऽभवम् ॥&lt;br&gt;&#xA;कथञ्चिदविरुद्धानां वैदिकानाञ्च युक्तिभिः ।&lt;br&gt;&#xA;मतानां वेदशास्त्रार्थगर्भिताभिर्न्नीराकृतिः ॥&lt;br&gt;&#xA;व्यतानि तत्प्रकारं मे प्रदर्शय यथाक्रमम् ।&lt;br&gt;&#xA;राजन्मनीषा भवतः सन्तोषं पोपुषीति नः ॥&lt;br&gt;&#xA;महादेवदयालब्धमीदृक्षं बुद्धिकौशलम् ।&lt;br&gt;&#xA;आदाववैदिकमतनिराकरणमारभे ॥&lt;br&gt;&#xA;प्रत्यक्षसर्वानुभवप्रसिद्ध्रमेयजाते सति मन्मतेऽपि ।&lt;br&gt;&#xA;श्रुत्यागमाद्येषु निजानुकूलर्थं प्रकल्प्यान्यविलोभनार्थम् ॥&lt;/p&gt;&#xA;&lt;p&gt;[[१८१]]&lt;/p&gt;&#xA;&lt;p&gt;भो शीलवद्वर्य समीर्य किञ्चिन्मतं स्वकीयं परिहासयोग्यम् ।&lt;br&gt;&#xA;भवेत्कथङ्कारमिहेन्द्रजाल्वरूप एतद्भवदिष्टसिद्धिः ॥&lt;br&gt;&#xA;इतीदृशं भृङ्गिवरेण साधु लोकायतानां मतमीर्यमाणम् ।&lt;br&gt;&#xA;वदामि राजेन्द्र वितन्द्रचित्तो नयाधुना श्रोत्रपथातिथित्वम् ॥&lt;/p&gt;</description>
    </item>
    <item>
      <title>११ जैनाः बौद्धाः</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/11/</guid>
      <description>&lt;p&gt;वीरशैवानन्दचन्द्रिकायां वादकाण्डे एकादशं प्रकरणम् ॥&lt;/p&gt;&#xA;&lt;p&gt;हे शीलवद्वर्य भवद्वचोभि- र्लोकायतानान्तु मतं समग्रम् ।&lt;br&gt;&#xA;उद्भावनं तत्र च दूषणाना- माकर्ण्य विस्मेरमना अभूवम् ॥&lt;br&gt;&#xA;श्रुत्यागमविरुद्धत्वादेव तस्य हि दूष्यता ।&lt;br&gt;&#xA;भवता कल्पिता सास्तामन्यदागममूलकम् ॥&lt;br&gt;&#xA;मतमस्ति क्षितावर्हन्देवो यस्य प्रवर्तकः ।&lt;br&gt;&#xA;यस्य सर्वज्ञ इत्याख्या शिवस्यैव त्वयापिच ॥&lt;br&gt;&#xA;लिख्यते पठ्यते नित्यमादावमरकोशगा ।&lt;br&gt;&#xA;त्वदागमे याति समूलभावम् यतस्त्वहिंसानृतवर्जनाद्याः ।&lt;br&gt;&#xA;जिनागमोक्ता बहवोऽथ धर्मा- स्तिष्ठेयुरेते परतः कथं वा ॥&lt;/p&gt;&#xA;&lt;p&gt;[[१९९]]&lt;/p&gt;&#xA;&lt;p&gt;इत्यालपन्नारभताभिधातुम् भृङ्गी क्रमार्दाहतसौगते च ।&lt;br&gt;&#xA;राजन् शृणु त्वं प्रयतोऽस्मि हृष्टस्तव ब्रवीमि प्रणयातिरेकात् ॥&lt;/p&gt;&#xA;&lt;p&gt;जैनापरपर्याया आर्हता इत्थं प्रतिपादयन्ति ।&lt;br&gt;&#xA;जीवोऽजीवश्चेति द्वौ पदार्थौ ।&lt;br&gt;&#xA;जीवश्चेतनः शरीरपरिमाणः सावयवः ।&lt;br&gt;&#xA;अजीवः षड्विधः तत्र महीधरादिरेकः, आस्रवसंवरनिर्जरबन्धमोक्षाख्याः पञ्च ।&lt;br&gt;&#xA;आस्रवत्यनेन जीवो विषयेष्विति आस्रव इन्द्रियसङ्घातः ।&lt;br&gt;&#xA;संवृणोति गृह्णातीन्द्रियाणीति संवरः विवेकः ।&lt;br&gt;&#xA;निश्शेषेण जीर्यत्यनेन कामक्रोधादिरिति केशोल्लुञ्छनतप्तशिलारोहाहिंसापञ्चमलधारणमयूरपिच्छधारणपा।&lt;br&gt;&#xA;निपात्रभोजननग्नत्वादिकं तपो निर्जरः ।&lt;br&gt;&#xA;कर्माष्टकेनापादिता जन्ममरणपरम्परा बन्धः ।&lt;br&gt;&#xA;चत्वारि घातिकर्माणि पापविशेषरूपाणि, चत्वारि चाघातिकर्माणि पुण्यविशेषरूपाणि ।&lt;br&gt;&#xA;विश्वमेवंरूपमेवेति निर्धारणात्मकं ज्ञानमैकान्तिकम् ।&lt;br&gt;&#xA;जिनोक्तस्नानसन्तप्तपाषाणारोहणादिकं धर्मो न भवतीति विपर्ययो विपरीतज्ञानम् ।&lt;br&gt;&#xA;यागीयवैधपशुहिंसादिकं धर्म इति ज्ञानमाज्ञानिकम् ।&lt;br&gt;&#xA;सर्वाण्यपि दर्शनानि समानानीति विज्ञानं वैनयिकम् ।&lt;br&gt;&#xA;एतानि पञ्च बन्धसाधनानि ।&lt;br&gt;&#xA;श्रद्धाज्ञानवद्भिः साधुभिः क्रियमाणो हिंसादिपरित्यागादिनियमः सम्यक्चारित्रम् ।&lt;br&gt;&#xA;तत्वार्थविषयिणी श्रद्धा सम्यग्दर्शनम् ।&lt;br&gt;&#xA;तत्वार्थयथार्थज्ञानं सम्यग्ज्ञानम् ।&lt;br&gt;&#xA;एतत्त्रयं मोक्षसाधनम् ।&lt;br&gt;&#xA;एतदेव रत्नत्रयमित्युच्यते ।&lt;br&gt;&#xA;आस्रवशब्दितस्येन्द्रियसङ्घातस्य निरोधः संवरः, तस्य हेतुः सम्यग्गुप्तिः ।&lt;br&gt;&#xA;सा त्रिधा मनोगुप्तिः, वचोगुप्तिः, कायगुप्तिश्चेति ।&lt;br&gt;&#xA;एवं गुप्त्या प्रवृत्तीनां निग्रहे सति संवरो जायते ।&lt;br&gt;&#xA;संवराच्च निर्जरो जायते ।&lt;br&gt;&#xA;स द्विविधः, स्वतः परिपाकजन्यः अकालेऽपि तपस्सामर्थ्यजन्यश्चेति ।&lt;br&gt;&#xA;एवमेतादृशनिर्जरेण पूर्वोक्तकर्माष्टकजनितबन्धनिवृत्तौ सत्यां निगीर्ण-&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/12/</guid>
      <description>&lt;p&gt;वीरशैवानन्दचन्द्रिकायां वादकाण्डे द्वादशं प्रकरणम् ॥&lt;/p&gt;&#xA;&lt;p&gt;अनन्तरं गुरो किं वा प्रक्रान्तं भृङ्गिणा तदा ।&lt;br&gt;&#xA;किं वा शीलवता तत्र सम्यगुत्तरितं वद ॥&lt;br&gt;&#xA;स्वशेमुषीनिर्जितनिर्जरेन्द्र गुरुप्रभूतप्रतिभाविशेष ।&lt;br&gt;&#xA;राजन्निधेहीदमशेषमेव चित्ते तदाश्चर्यरसं विधत्ते ॥&lt;br&gt;&#xA;निगमागमपद्धतेर्विरुद्धम् भवतीत्येव हि दूषितं मतं प्राक् ।&lt;br&gt;&#xA;भवताऽऽर्हतसौगताभिधानम् न तवाभीष्टमनेन सिद्धिमेति ॥&lt;br&gt;&#xA;अधुनामतमन्यदीरयामि श्रुतिबोध्यार्थविचारणानुकूलम् ।&lt;br&gt;&#xA;अयि शीलवदग्रतस्सर त्वम् भव संश्रुत्य चिरं प्रमोदमानः ॥&lt;/p&gt;&#xA;&lt;p&gt;[[२०८]]&lt;/p&gt;&#xA;&lt;p&gt;इति भृङ्गिवरेण सप्रमोदम् धुरि मीमांसकसम्मतं मतं यत् ।&lt;br&gt;&#xA;उपपादितमत्र दूषणं यद्रचितं शीलवता ब्रवीति तत्तत् ॥&lt;/p&gt;&#xA;&lt;p&gt;अथातो धर्मजिज्ञासा ।&lt;br&gt;&#xA;प्रमाणस्वरूपसाधनफलैर्धर्मो विचारणीयत्वेन प्रतिज्ञातः ।&lt;br&gt;&#xA;तत्र प्रमाणानि चोदनार्थवादमन्त्रनामधेयानि ।&lt;br&gt;&#xA;चोदनाप्रतिपाद्योऽर्थ इति धर्मलक्षणम् ।&lt;br&gt;&#xA;तत्र चोदना &amp;ldquo;ज्योतिष्टोमेन स्वर्गकामो यजेते&amp;rdquo; त्येवमादिर्लिङ्गलोट्तव्यप्रत्ययात्मकः ॥&lt;br&gt;&#xA;अर्थवादश्चतुर्विधः-निन्दा प्रशंसा परकृतिः पुराकल्पश्च ।&lt;br&gt;&#xA;तत्र निन्दा- &amp;ldquo;जर्तिलयवाग्वा जुहुयात्, गवीधुकयवाग्वा जुहुयात्&amp;rdquo; इति वाक्य विहितस्य जर्तिलयवागूहोमस्य, &amp;ldquo;अथ खल्वाहुः- अनाहुतिर्वै जर्तिला गवीधुकाश्चे&amp;rdquo; त्यनाहुतित्ववचनम् ।&lt;br&gt;&#xA;अनया निन्दया अजक्षीरहोमस्य प्राशस्त्यं प्रतिपाद्यते ॥&lt;br&gt;&#xA;प्रशंसा- &amp;ldquo;वायुर्वै क्षेपिष्ठा देवता&amp;rdquo; इत्येवमादि, क्षिप्रदेवतासाध्यकं कर्म क्षिप्रमेव फलं दास्यतीति प्राशस्त्य प्रतिपादकम् ॥&lt;br&gt;&#xA;पूर्वं विहितस्य वायुदेवताकयागस्य &amp;ldquo;इति ह स्माह वट्कुर्वाष्णिर्माषान्मे पचते&amp;quot;ति परकृतिः ।&lt;br&gt;&#xA;&amp;ldquo;प्राचीनवंशकरोतीत्ये&amp;rdquo; वमादिः पुराकल्पोऽनुष्ठेयार्थस्मारकः ।&lt;br&gt;&#xA;&amp;ldquo;इमामगृभ्णन् रशनामृतस्य&amp;rdquo; इत्येवमादिर्मन्त्रः ।&lt;br&gt;&#xA;वाजपेयेन श्येनेनेत्येवमादिः कर्म नामधेयम् ।&lt;br&gt;&#xA;एवं श्रुतिप्रमाणं चतुर्विधम् ।&lt;br&gt;&#xA;स्मृतिप्रमाणं द्विविधम्-धर्मशास्त्रात्मकं प्रयोगनिर्णायकञ्च; मानवादिस्मृतिर्धर्मशास्त्रम्, शिक्षाकल्पव्या- करणादिः शब्दनिर्णायकः ।&lt;br&gt;&#xA;आचारो द्विविधः- शब्दप्रयोगाचारः, अर्थप्रयोगाचारश्चेति ।&lt;br&gt;&#xA;तत्र प्रथमो व्याकरणबोधायत्तः सुशब्दप्रयोगः, द्वितीयस्तु वसन्तोत्सवादिर्धर्मशास्त्रविरुद्धः ।&lt;br&gt;&#xA;एवं धर्मप्रमाणानि प्रतिपादितानि ॥&lt;br&gt;&#xA;तत्र प्रमाणाभासा जैनबौद्धचार्वाकागमपाञ्चरात्रपाशुपतशाक्तकौलवामादयः ॥&lt;br&gt;&#xA;ननु पाञ्चरात्रपाशुपतादीनां प्रमाणत्वेन कैश्चिच्छिष्टैरङ्गीकृतत्वेन&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/13/</guid>
      <description>&lt;p&gt;वीरशैवानन्दचन्द्रिकायां वादकाण्डे त्रयोदशं प्रकरणम् ॥&lt;/p&gt;&#xA;&lt;p&gt;ततः किं भृङ्गिणाऽरब्धं सभायां तत्र सद्गुरो ।&lt;br&gt;&#xA;किमुत्तरं तदाऽदायि तेन शीलावता वद ॥&lt;br&gt;&#xA;राजन्नशेषविद्याब्धि संवर्धनकलानिधे ।&lt;br&gt;&#xA;इदमाकर्णय श्रीमन् भृङ्गिशीलवतो र्वचः ॥&lt;br&gt;&#xA;मीमांसकमतं श्रौतमपि युक्त्या प्रमाणतः ।&lt;br&gt;&#xA;दूषितं तावता नैव भवत्पक्षव्यवस्थितिः ॥&lt;br&gt;&#xA;मतमन्यत्प्रवक्ष्यामि स्मृत्यर्थाश्रयसङ्गतम् ।&lt;br&gt;&#xA;अव्यक्तकर्तृतावादि शृणु शीलवदग्रग ॥&lt;br&gt;&#xA;इति भृङ्गीवरारब्धं सभायां कापिलं मतम् ।&lt;br&gt;&#xA;दूषणं शीलवत्प्रोक्तं वदामि सकलं क्रमात् ॥&lt;/p&gt;&#xA;&lt;p&gt;कापिलाः पुनरेवमुपवर्णयन्ति-&lt;/p&gt;&#xA;&lt;p&gt;अव्यक्तं बुद्धिरहङ्कारो रूपरसगन्धस्पर्शशब्दाख्यानि पञ्चतन्मात्राणि चेति प्रकृतयः ।&lt;br&gt;&#xA;घटपटादिवन्नव्यज्यत इत्यव्यक्तमिति व्युत्पत्या &amp;ldquo;अनादि मध्यं महतः परं ध्रुवं प्रधानमेतत्प्रवदन्ति सूरयः&amp;rdquo; ।&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/14/</guid>
      <description>&lt;p&gt;वीरशैवानन्दचन्द्रिकायां वादकाण्डे चतुर्दशं प्रकरणम् ॥&lt;/p&gt;&#xA;&lt;p&gt;श्रीमद्गुरो ततः किं वा प्रक्रान्तं भृङ्गिणा वद ।&lt;br&gt;&#xA;यद्दूषितं शीलवता तदपि त्वमुदीरय ॥&lt;br&gt;&#xA;वदामि भूपालक भृङ्गिणा यत् प्रक्रान्तमित्थं हि मतं विविच्य ।&lt;br&gt;&#xA;यद्दूषणं तत्र च शीलिनोक्तं तत्तत्समाकर्ण्य भव प्रहृष्टः ॥&lt;br&gt;&#xA;अव्यक्तसञ्ज्ञा प्रकृतिर्जगत्याः कर्त्रीति पक्षः स मयोदितो यः ।&lt;br&gt;&#xA;दोषैर्न्निरस्तो भवताद्यशीलिन् नाचेतनस्यास्ति हि कर्तृतेति ॥&lt;br&gt;&#xA;या शक्तिराद्या त्रिपुरेत्युमेति श्रुतिप्रसिद्धा जगदम्बिकेति ।&lt;br&gt;&#xA;तामेव सृष्ट्यादिमकृत्यकर्त्रीं ब्रुवन्ति येतन्मतमीरयामि ॥&lt;/p&gt;&#xA;&lt;p&gt;[[२३६]]&lt;/p&gt;&#xA;&lt;p&gt;तद्दूष्यते शाक्तमतं कथं वा पश्यामि युष्मत्प्रतिभाविशेषम् ।&lt;br&gt;&#xA;पूर्वोक्ततत्तन्मतवच्च शीलिन् नापाततो दूषणयोग्यमेतत् ॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/15/</guid>
      <description>&lt;p&gt;वीरशैवानन्दचन्द्रिकायां वादकाण्डे पञ्चदशं प्रकरणम् ॥&lt;/p&gt;&#xA;&lt;p&gt;शाक्ताभिधस्य भवताद्य गुरो मतस्य संस्थापनं तदुपरीरितदूषणञ्च ।&lt;br&gt;&#xA;आसीत्प्रदर्शितमहर्षि मया निशम्य तत्त्वं वदेह यदनन्तरभावि वृत्तम् ॥&lt;br&gt;&#xA;राजन्नुपाक्राम्यत भृङ्गिणा य- न्मतं ततः शीलवताप्यदूषि ।&lt;br&gt;&#xA;वदामि तत्ते क्रमतो विशिष्य विभावय त्वं विमलात्मबुद्धे ॥&lt;br&gt;&#xA;मतान्तरस्था अपि शक्तिमन्तं विना जगत्कारणतां न शक्तेः ।&lt;br&gt;&#xA;ब्रुवन्ति सर्वे परमेक एव त्वमेवमात्मा सदृशी मतिस्ते ॥&lt;br&gt;&#xA;ईदृक्षवन्यन्मतमाशु भृङ्गिन् सविस्तरं ब्रूहि विलोकयामि ।&lt;/p&gt;&#xA;&lt;p&gt;[[२४०]]&lt;/p&gt;&#xA;&lt;p&gt;मतेषु सर्वेष्वपि निर्निरोध- विचारसामर्थ्यविशेषमस्मिन् ॥&lt;br&gt;&#xA;ब्रवीम्यहं तादृशमेव शीलिन् ज्ञानं तथेच्छा कृतिरित्यमी च ।&lt;br&gt;&#xA;सर्वज्ञतापीष्यत एव यत्र मते महानीश्वर एव कर्ता ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/16/</guid>
      <description>&lt;p&gt;वीरशैवानन्दचन्द्रिकायां वादकाण्दे षोडशं प्रकरणम् ॥&lt;/p&gt;&#xA;&lt;p&gt;गुरो तर्कमतं तस्य निराकरणमुत्तमम् ।&lt;br&gt;&#xA;त्वया प्रोक्तं निशम्याहं प्रहृष्टहृदयोऽभवम् ॥&lt;br&gt;&#xA;केषां मतमुपक्रान्तं भृङ्गिणा च ततः परम् ।&lt;br&gt;&#xA;युक्त्या शीलवता तच्च खण्डितं कथमीरय ॥&lt;br&gt;&#xA;भो शीलवद्वर्य तवास्ति गर्वः प्रदूषणात्तर्कमतस्य भूयान् ।&lt;br&gt;&#xA;महत्तरं योगमतं वदामि युक्त्या कथं दूषयति त्वमीक्षे ॥&lt;br&gt;&#xA;इत्युक्तवन्तं किल भृङ्गिणं द्राक् स शीलवानाह वदाद्यतच्च ।&lt;br&gt;&#xA;भृङ्गिन्नहं योगमतं प्रशस्तम् प्रदूषयामि त्वमिहैव पश्य ॥&lt;br&gt;&#xA;इत्थं बसवभूपाल शृणु त्वं भृङ्गिशीलिनोः ।&lt;br&gt;&#xA;वचनं विस्मयकरं कथयाम्यहमादरात् ॥&lt;/p&gt;&#xA;&lt;p&gt;[[२६१]]&lt;/p&gt;&#xA;&lt;p&gt;&amp;ldquo;योगश्चित्तवृत्तिनिरोधः ।&amp;rdquo; द्रष्टुः पुरुषष्य स्वरूपचिन्मात्रतायामवस्थानं चित्तशब्दार्थः ।&lt;br&gt;&#xA;वृत्तिसमुदायोऽवयवी चित्तमित्युच्यते ।&lt;br&gt;&#xA;घटाद्याकारेण चित्तपरिणतिर्वृत्तिः ।&lt;br&gt;&#xA;सा च वृत्तिः क्लिष्टाक्लिष्टाचेति द्विधा ।&lt;br&gt;&#xA;ताश्च प्रमाणविपर्ययविकल्पनिद्रास्मृतिभेदेन पञ्चधा ।&lt;br&gt;&#xA;तत्र प्रमाणमविसंवादिज्ञानम् ।&lt;br&gt;&#xA;तच्च प्रत्यक्षानुमानागमभेदात्त्रिधा ।&lt;br&gt;&#xA;इन्द्रियद्वारेण बाह्यवस्तूपरागाच्चित्तस्य तद्विषया सामान्यविशेषात्मनोऽर्थस्य विशेषावधारणप्रधाना वृत्तिः प्रत्यक्षम् ।&lt;br&gt;&#xA;गृहीतसम्बन्धाल्लिङ्गलिङ्गिनोः सामान्यात्मनाऽध्यवसायोऽनुमानम् ।&lt;br&gt;&#xA;आप्तवचनमागमः ।&lt;br&gt;&#xA;अतथाभूतेऽर्थे तथोत्पद्यमानं ज्ञानं विपर्ययः ।&lt;br&gt;&#xA;संशयो विपर्ययभेदः ।&lt;br&gt;&#xA;देवदत्तस्य कम्बलमित्यादौ षष्ठ्या योऽध्यवसितो भेदस्तं पुरुषस्य चैतन्यं स्वरूपमित्यादावविद्यमानमपि समारोप्याध्यवसायो विकल्पः ।&lt;br&gt;&#xA;सन्ततोद्रिक्तात्तमसः सर्वविषयपरित्यागेन प्रवर्तमाना वृत्तिर्निद्रा ।&lt;br&gt;&#xA;प्रमाणेनानुभूतस्य विषयस्य संस्कारद्वारेण बुद्धावारोहः स्मृतिः ।&lt;br&gt;&#xA;तत्र प्रमाणविपर्ययविकल्पा जाग्रदवस्था ।&lt;br&gt;&#xA;त एव यदानुभवबलात्प्रक्षीयमाणाः स स्वप्नः ।&lt;br&gt;&#xA;एवं पञ्चवृत्तयः ॥&lt;br&gt;&#xA;साङ्ख्यमतसिद्धजडपरिणामित्वमनुमन्वानाः पातञ्जलाः पुनरेवमुपवर्णयन्ति-योगश्चित्तवृत्तिनिरोधः ।&lt;br&gt;&#xA;द्रष्टुः पुरुषस्य स्वरूपचिन्मात्रतायामवस्थानं चित्तशब्दार्थः ।&lt;br&gt;&#xA;योगादन्यस्मिन् काले सा घटाद्याकारा ।&lt;br&gt;&#xA;यथा जलतरङ्गेषु चलत्सु चन्द्रश्चलन्निव प्रतिभासते तद्वच्चित्तमप्यभ्यासवैराग्याभ्यां निवृत्तबाह्याभिनिवेशानां वृत्तीनामन्तर्मुखतया स्वकारण एव चित्ते शक्तिरूपेणावस्थानं निरोधः ।&lt;br&gt;&#xA;वृत्तिनिहतस्य स्वरूपनिष्ठपरिणतिरूपतायां यत्न उत्साहः ।&lt;br&gt;&#xA;पुनः पुनस्तथात्वेन चेतसि विनिवेशनमभ्यासः ।&lt;br&gt;&#xA;स एव बहुकालं नैरन्तर्येणाऽऽदरातिशयेन च सेव्यमानो दृढभूमिः इहैवोपलक्ष्यमाणे शब्दादौ दृष्ट आनुश्रविके देवलोकादौ च परिणतिविरसत्वदर्शनाद्विरक्तस्य ममैते वश्या नाहमेतेषां वश्य इति विमर्शो वैराग्यम् ।&lt;br&gt;&#xA;एवंविधो योगः ।&lt;br&gt;&#xA;सम्प्रज्ञातासम्प्रज्ञातभेदेन द्विविधः समाधिः ।&lt;br&gt;&#xA;सम्यक् संशयविपर्यय-&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/17/</guid>
      <description>&lt;p&gt;वीरशैवानन्दचन्द्रिकायां वादकाण्डे सप्तदशं प्रकरणम् ॥&lt;/p&gt;&#xA;&lt;p&gt;श्रुत्यागमपुराणौघसरस्वत्पारदर्शिना ।&lt;br&gt;&#xA;उदीरितं त्वया स्वामिन्करुणासार्द्रचेतसा ॥&lt;br&gt;&#xA;स्वामिन्योगमतस्याद्य प्रक्रियां भृङ्गिणेरिताम् ।&lt;br&gt;&#xA;तद्दूषणं शीलिनोक्तं निशम्य मुदितोऽभवम् ॥&lt;br&gt;&#xA;उपक्रान्तं ततः पश्चाद्भृङ्गिणा कस्य वा मतम् ।&lt;br&gt;&#xA;दूषितं शीलिना तच्च कथं तद्वक्तुमर्हसि ॥&lt;br&gt;&#xA;शृणु राजन्प्रवक्ष्यामि भृङ्गिणा कथितं मतम् ।&lt;br&gt;&#xA;कीर्तितं शीलिना तत्र दूषणं शृणु सादरम् ॥&lt;br&gt;&#xA;कर्तृत्वं प्रकृतेर्निराकृतमिति व्यक्ता तवाहङ्कृति- र्भो भो शीलिवराद्य माऽस्तु भुवने श्रुत्यागमोदीरितम् ।&lt;br&gt;&#xA;ब्रूमो माध्वमतं हि तावकशिरः कुट्टाकयुक्त्यन्वितं तद्दुष्येत कथं त्वया तव मतिप्राविण्यमीक्षामहे ॥&lt;br&gt;&#xA;तच्च माध्वमतमीरयाधुना भृङ्गिवर्य सृणुमः कृतादरम् ।&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/18/</guid>
      <description>&lt;p&gt;वीरशैवानन्दचन्द्रिकायां वादकाण्डे अष्टादशं प्रकरणम् ॥&lt;/p&gt;&#xA;&lt;p&gt;देशिकेन्द्र भवता निरूपितं भृङ्गिशीलिवचनं सविस्तरम् ।&lt;br&gt;&#xA;माध्वशास्त्रविषयं विभाययन् मोदमानहृदयोऽधुनाऽभवम् ॥&lt;br&gt;&#xA;भृङ्गिणा किमुमक्रान्तं मतं तत्र हि दूषणम् ।&lt;br&gt;&#xA;शीलिना वा कथं दत्तं तत्तच्छ्रोतुं मनो मम ॥&lt;br&gt;&#xA;बसवेन्द्रमहीपाल वचनं भृङ्गिशीलिनोः ।&lt;br&gt;&#xA;यज्जातं तदहं वच्मि शृणु त्वं विस्मयावहम् ॥&lt;br&gt;&#xA;माध्वानां यददूषमुक्तमहितश्रुत्यध्वनाकल्पिता- नेकाम्नायसरूपवाक्यरचनामूलत्वदोषास्पदम् ।&lt;br&gt;&#xA;साकल्येन मतं ब्रवीम्यभिमतं वेदागमानां परं दूष्येताद्यकथं त्वया परमिदं रामानुजीयं मतम् ॥&lt;/p&gt;&#xA;&lt;p&gt;[[३२१]]&lt;/p&gt;&#xA;&lt;p&gt;हे भृङ्गिवर्य भवता यदुदीरितं त- द्रामानुजीयमतमद्य हि दूषयामि ।&lt;br&gt;&#xA;दन्तीन्द्रकुम्भदलनं खलु यस्य लीला हर्यक्ष एष किमु भीतिमजादुपैति ॥&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/19/</guid>
      <description>&lt;p&gt;वीरशैवानन्दचन्द्रिकायां वादकाण्डे एकोनविंशं प्रकरणम् ॥&lt;/p&gt;&#xA;&lt;p&gt;गुरो रामानुजमतं कृतं तत्र च दूषणम् ।&lt;br&gt;&#xA;उक्तिप्रत्युक्तिसहितं भाषितं भृङ्गिशीलिनोः ॥&lt;br&gt;&#xA;त्वयानूदितमाकर्ण्य प्रहृष्टहृदयोऽभवम् ।&lt;br&gt;&#xA;प्रवर्तन्ते विचित्राणि मतानि प्रक्रियान्तरैः ॥&lt;br&gt;&#xA;अनन्तरं ततः किं वा प्रक्रान्तं भृङ्गिणावद ।&lt;br&gt;&#xA;शीलिना वा तदुभयं जिज्ञासति मनो मम ॥&lt;br&gt;&#xA;वदामि शृणु भूपाल तयोर्वाग्गुम्भजृम्भणम् ।&lt;br&gt;&#xA;आक्षेपोत्तररूपेण सभायां सम्प्रवर्तितम् ॥&lt;br&gt;&#xA;आरोप्य किन्तुलायां शिवविष्णू शीलिना तुलिनौ ।&lt;br&gt;&#xA;ज्ञातुं सम्प्रत्यनयो- रुत्कर्षं चापकर्षञ्च ॥&lt;/p&gt;&#xA;&lt;p&gt;[[३३८]]&lt;/p&gt;&#xA;&lt;p&gt;हेरेर्यदिह दूषिता प्रतिपदं परब्रह्मता त्वया समवलम्ब्य तन्मतगतां खलु प्रक्रियाम् ।&lt;br&gt;&#xA;अलं न तदिदं भवेन्मम हृदोऽति विस्रम्भणे पृथक् प्रयततां भवान्निरसितुं तदीयोन्नतिम् ॥&lt;br&gt;&#xA;शिवस्य परतत्त्वतां स्फुटयितुं हरेरुन्नतिम् निवारयितुमुत्सहे शृणु विशिष्य भृङ्गिन्निदम् ।&lt;br&gt;&#xA;अनेकनिगमागमस्मृतिपुराणवाग्गुम्भनैः ।&lt;br&gt;&#xA;सुयुक्तिशतजृम्भितैरवहितं कुरु त्वं मनः ॥&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/20/</guid>
      <description>&lt;p&gt;वीरशैवानन्दचन्द्रिकायां वादकाण्डे विंशतितमं प्रकरणम् ॥&lt;/p&gt;&#xA;&lt;p&gt;श्रीगुरो शीलवद्भृङ्गिवचोभिः प्रतिपादितम् ।&lt;br&gt;&#xA;शिवोत्कर्षञ्चापकर्षं विष्णोः श्रुत्यागमोक्तितः ॥&lt;br&gt;&#xA;श्रुत्वा भवन्मुखाम्भोजनिस्सृतं वाक्सुधारसम् ।&lt;br&gt;&#xA;आनन्दतुन्दिलोऽभूवं पुनः किं भृङ्गिणोदितम् ॥&lt;br&gt;&#xA;पूर्वपक्षं शीलिनाऽथ कृतां सिद्धान्तपद्धतिम् ।&lt;br&gt;&#xA;वद मे क्रमशः स्वामिन् श्रोतुमिच्छामि साम्प्रतम् ॥&lt;br&gt;&#xA;अत्यर्थं बहुशो दृष्टं तदेवात्र प्रकाश्यताम् ।&lt;br&gt;&#xA;तन्त्रमूलत्वमाश्रित्य परभावः शिवस्य तु ॥&lt;br&gt;&#xA;आचारा वीरशैवानां लिङ्गधारणपूर्वकाः ।&lt;br&gt;&#xA;साधितास्तत्र तन्त्राणां प्रामाण्यं नोपपद्यते ॥&lt;br&gt;&#xA;भृङ्गिन् खण्डयसे यत्त्वं साधयाम्यहमाशु तत् ॥&lt;/p&gt;&#xA;&lt;p&gt;ननु &amp;ldquo;लिङ्गधारणप्रतिपादकाऽऽगमवचनानां वेदमार्गप्रच्युतानां तन्त्रमार्गप्रवेशन&amp;rdquo; मित्यादिस्मृतिपुराणवचननिकुरुम्बबलेनाप्रामाण्यं प्रतिपाद्य श्रुतिप्रमाणबलाल्लिङ्गधारणस्य वैदिकत्वं समर्थितम् ॥&lt;/p&gt;&#xA;&lt;p&gt;[[४०३]]&lt;/p&gt;&#xA;&lt;p&gt;यद्यागमानामप्रामाण्यमभ्युपगम्येत तदा लिङ्गधारणादीनां वीरशैवाचाराणां सर्वेषां वैदिकैराराध्यसम्प्रदायप्रवृत्तैरनुष्ठीयमानत्वं न स्यात् ।&lt;br&gt;&#xA;न चेष्टापत्तिः, तदनुसारिणामागमप्रामाण्यप्रतिपादकानां वचनानां जागरूकत्वात् ॥&lt;br&gt;&#xA;तथाहि सूतसंहितायाम्-&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/21/</guid>
      <description>&lt;p&gt;वीरशैवानन्दचन्द्रिकायां वादकाण्डे एकविंशतितमं प्रकरणम् ॥&lt;/p&gt;&#xA;&lt;p&gt;देशिकेन्द्र त्वया प्रोक्तं तन्त्रप्रामाण्यगोचरम् ।&lt;br&gt;&#xA;भृङ्गिशीलवतोर्वादमाकर्ण्याङन्दितोऽभवम् ॥&lt;br&gt;&#xA;अनन्तरं किमारब्धं भृङ्गिणा शीलिना ततः ।&lt;br&gt;&#xA;किन्तत्रोत्तरितं सर्वं तच्छ्रोतुं मेऽस्ति कौतुकम् ॥&lt;br&gt;&#xA;वदामि त्वं शृणु वचस्तयोर्वादात्मना स्थितम् ।&lt;br&gt;&#xA;बसवेन्द्र महीपाल कुशाग्रविलसन्मते ॥&lt;br&gt;&#xA;शीलिन् शिवागमान् शैवपुराणवचनानि च ।&lt;br&gt;&#xA;अवलम्ब्य शिवोत्कर्षो भवता साधितोऽभवत् ॥&lt;br&gt;&#xA;तत्रागमानां प्रामाण्यं साधितं भवताऽधुना ।&lt;br&gt;&#xA;तत्र शैवपुराणानां प्रामाण्यं नोपपद्यते ॥&lt;br&gt;&#xA;तामसत्वमहादोषग्रासेन निहितात्मना ।&lt;br&gt;&#xA;इमं वज्रप्रहारं त्वं परिहर्तुं यदिक्षमः ॥&lt;br&gt;&#xA;तदा मन्यामहे धन्यं मूर्धन्यं वाग्मिनां वयम् ।&lt;br&gt;&#xA;जायते न हि विक्रान्त्यै मशकानान्तु हिंसनम् ॥&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/22/</guid>
      <description>&lt;p&gt;वीरशैवानन्दचन्द्रिकायां वादकाण्डे द्वाविंशतितमं प्रकरणम् ॥&lt;/p&gt;&#xA;&lt;p&gt;श्रीगुरो षट्स्थलज्ञानसम्पत्तिसमुदञ्चित ।&lt;br&gt;&#xA;शैवानां हि पुराणानां तामसत्वं निराकृतम् ॥&lt;br&gt;&#xA;अधुना शीलिना सम्यगित्युक्तं वचनं त्वया ।&lt;br&gt;&#xA;श्रुत्वा सन्तुष्टचित्तोऽहं किमारब्धं पुनर्मुदा ॥&lt;br&gt;&#xA;भृङ्गिणा शीलिना चाथ किमुत्तरितमद्य मे ।&lt;br&gt;&#xA;श्रोतुमिच्छास्ति हृदये दयया वद साम्प्रतम् ॥&lt;br&gt;&#xA;बसवेन्द्र महीपाल बुद्धिस्ते सूक्ष्मदर्शिनी ।&lt;br&gt;&#xA;यद्वक्तव्यं तयोर्वाक्यं तद्ब्रवीमि शृणु क्रमात् ॥&lt;br&gt;&#xA;शीलवद्वर्य भवता पुराणानां सयुक्तिकम् ।&lt;br&gt;&#xA;तामसत्वनिरासाय यन्मानं कथितं मुदा ॥&lt;br&gt;&#xA;नैव तेनेष्टसिद्धिस्ते श्रीकण्ठाचार्यसम्मतम् ।&lt;br&gt;&#xA;मतमस्ति महच्छैवं मया तेनैव साध्यते ॥&lt;/p&gt;&#xA;&lt;p&gt;[[४२५]]&lt;/p&gt;&#xA;&lt;p&gt;पश्यामस्तव सामर्थ्यं गर्वं मा वह पूर्ववत् ।&lt;br&gt;&#xA;इति भृङ्गिवचः श्रुत्वा हसन् सोऽप्यवदत्पुनः ॥&lt;br&gt;&#xA;कुर्वतोऽम्भोनिधेः पानं तटाकसरितां कियत् ।&lt;br&gt;&#xA;त्वयोक्तस्य मतस्यास्य खण्डनं क्रियते मया ॥&lt;/p&gt;</description>
    </item>
    <item>
      <title>२३</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/23/</guid>
      <description>&lt;p&gt;वीरशैवानन्दचन्द्रिकायां वादकाण्डे त्रयोविंशतितमं प्रकरणम् ॥&lt;/p&gt;&#xA;&lt;p&gt;स्वामिन् श्रीतोण्टदाचार्य चक्रवर्तिन् गुरूत्तम ।&lt;br&gt;&#xA;आरब्धं भृङ्गिणा पूर्वं नीलकण्ठमतं ततः ॥&lt;br&gt;&#xA;तद्दूषणं शीलिनोक्तं निगमागमवर्त्मना ।&lt;br&gt;&#xA;त्वदास्यकमलाच्छृत्वा सानन्दहृदयोऽभवम् ॥&lt;br&gt;&#xA;पुनस्ताभ्यां किमारब्धं श्रोतुमिच्छास्ति मे हृदि ।&lt;br&gt;&#xA;करुणावारिधे मह्यं निरूपय महामते ॥&lt;br&gt;&#xA;श्रीमद्बसवभूपाल भूपालकुलनायक ।&lt;br&gt;&#xA;भवतो बुद्धिकौशल्यं गुरोरप्यतिदुर्लभम् ॥&lt;br&gt;&#xA;तयोर्वादात्मकत्वेन बोद्धव्यं यत्तु तानहम् ।&lt;br&gt;&#xA;तत्तेऽद्य सम्प्रवक्ष्यामि श्रूयतां सावधानतः ॥&lt;br&gt;&#xA;मतं श्रीशाङ्कराद्वैतमनेकश्रुतिसम्मतम् ।&lt;br&gt;&#xA;महर्षिगणसंसेव्यं प्रसिद्धं परमुक्तिदम् ॥&lt;/p&gt;&#xA;&lt;p&gt;[[४३३]]&lt;/p&gt;&#xA;&lt;p&gt;किञ्च शैवं तत्पुराणस्मृतिधर्मसमन्वितम् ।&lt;br&gt;&#xA;कथन्तु दूषणं कर्तुं समर्थोऽसि महीतले ॥&lt;br&gt;&#xA;मते तस्मिन् मयाऽऽरब्धे तव सत्यं पलायनम् ।&lt;br&gt;&#xA;तथापि मास्तु ते भीतिरित्युक्त्वाऽभयदङ्करम् ॥&lt;br&gt;&#xA;ददामि शीर्षे ते शीलिन्नित्युक्ते भृङ्गिणा तदा ।&lt;br&gt;&#xA;समस्तमतसिद्धान्तगजकण्ठीरवेण च ॥&lt;br&gt;&#xA;शीलवच्छिवभक्ताग्रगण्येनोक्तं तदुत्तरम् ।&lt;br&gt;&#xA;भृङ्गिन् बुध्यानुगुण्येन भण्यते कुमते त्वया ॥&lt;br&gt;&#xA;वदाद्य तव विक्रान्तिं द्रष्टुमास्थीयतेऽधुना ।&lt;br&gt;&#xA;पश्य मे भणतिं सम्यग्यदि सामर्थ्यमस्ति चेत् ॥&lt;br&gt;&#xA;त्वदुक्तिखण्डनं यावत्तावत्त्वं भाषसे मुदा ।&lt;br&gt;&#xA;वद तन्मतसिद्धान्तं शृणु तत्र च दूषणम् ॥&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/vIra-shaivaH/tattvam/maritoNDAryaH/vIra-shaivAnanda-chandrikA-vAda-kANDaH/24/</guid>
      <description>&lt;p&gt;वीरशैवानन्दचन्द्रिकायां वादकाण्डे चतुर्विंशतितमं प्रकरणम् ॥&lt;/p&gt;&#xA;&lt;p&gt;देशिकेन्द्र त्वया प्रोक्तमधुना भृङ्गिणेरितम् ।&lt;br&gt;&#xA;अद्वैतमतसिद्धान्तं तद्दूषणमतः परम् ॥&lt;br&gt;&#xA;शीलिना कथितं सर्वं निगमागमयुक्तिभिः ।&lt;br&gt;&#xA;समाकर्ण्य प्रहृष्टोऽहमभवं करुणाभरात् ॥&lt;br&gt;&#xA;ततः परं हि सञ्जातं संवादं भृङ्गिशीलिनोः ।&lt;br&gt;&#xA;श्रोतुमिच्छास्ति मच्चित्ते निरूपय महामते ॥&lt;br&gt;&#xA;शृणु भूप वदाम्यद्य भृङ्गी शीलिनमब्रीत् ।&lt;br&gt;&#xA;शीलिन्मतानि सर्वाणि विख्यातानि महीतले ॥&lt;br&gt;&#xA;अवैदिकानि यानीह वैदिकान्यपि यानि तु ।&lt;br&gt;&#xA;कथितानि मया तानि खण्डितानि त्वयाऽधुना ॥&lt;br&gt;&#xA;सर्वोत्कृष्टं मतं किंवा जिज्ञासति मनो मम ।&lt;br&gt;&#xA;कथय त्वं तदाचारे वर्तेय विनयान्वितः ॥&lt;/p&gt;&#xA;&lt;p&gt;[[४४२]]&lt;/p&gt;</description>
    </item>
  </channel>
</rss>
