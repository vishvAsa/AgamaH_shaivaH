<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;कुलार्णवतन्त्रम् on आगमे शैवे विश्वासटिप्पन्यः</title>
    <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/</link>
    <description>Recent content in &#43;कुलार्णवतन्त्रम् on आगमे शैवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/01/</guid>
      <description>&lt;p&gt;अथ प्रथमोल्लासः&lt;br&gt;&#xA;कैलासशिखरासीनं देवदेवं जगद्गुरुम् ।&lt;br&gt;&#xA;पप्रच्छेशं परानन्दं पार्वती परमेश्वरम् ॥ १ ॥&lt;br&gt;&#xA;श्रीदेव्युवाच&lt;br&gt;&#xA;भगवन् देवदेवेश पञ्चक्रतुविधायक ।&lt;br&gt;&#xA;सर्वज्ञ भक्तिसुलभ शरणागतवत्सल ॥ २ ॥&lt;br&gt;&#xA;कुलेश परमेशान करुणामृतवारिधे ।&lt;br&gt;&#xA;असारे घोरसंसारे सर्वदुःखमलीमसाः ॥ ३ ॥&lt;br&gt;&#xA;नानाविधशरीरस्था अनन्ता जीवराशयः ।&lt;br&gt;&#xA;जायन्ते च मिरयन्ते च तेषां मोक्षो न विद्यते ॥ ४ ॥&lt;br&gt;&#xA;सदा दुःखातुरा देव न सुखी विद्यते क्वचित् ।&lt;br&gt;&#xA;केनोपायेन देवेश मुच्यते वद मे प्रभो ॥ ५ ॥&lt;br&gt;&#xA;श्रीईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण संसाराद् मुच्यते नरः ॥ ६ ॥&lt;br&gt;&#xA;अस्ति देविं परब्रह्मस्वरूपो निष्कलः शिवः ।&lt;br&gt;&#xA;सर्वज्ञः सर्वकर्त्ता च सर्वेशो निर्मलोऽद्वयः ॥ ७ ॥&lt;br&gt;&#xA;स्वयं ज्योतिरनाद्यन्तो निवीकारः परात् परः ।&lt;br&gt;&#xA;निर्गुणः सच्चिदानन्दस्तदंशा जीवसञ्ज्ञकाः ॥ ८ ॥&lt;br&gt;&#xA;अनाद्यविद्योपहिता यथाग्नौ विस्फुलिङ्गकाः ।&lt;br&gt;&#xA;गर्भाद्युपाधिसम्भिन्नाः कर्मभिः करणादिभिः ॥ ९ ॥&lt;br&gt;&#xA;सर्वदुःखप्रदैः स्वीयपुण्यपापैनीयन्त्रिताः ।&lt;br&gt;&#xA;तत्तज्जातियुतं देहम् आयुर्भोगञ्च कर्मजम् ॥ १० ॥&lt;br&gt;&#xA;प्रतिजन्म प्रपद्यन्ते मानुषा मूढचेतसः ।&lt;br&gt;&#xA;सूक्ष्मलिङ्गशरीरन्तदामोक्षादक्षयं प्रिये ॥ ११ ॥&lt;br&gt;&#xA;स्थावराः क्रिमयश्चाब्जाः पक्षिणः पशवो नराः।&lt;br&gt;&#xA;धामीकास्त्रिदशास्तद्वन्मोक्षिणश्च यथाक्रमम् ॥ १२ ॥&lt;br&gt;&#xA;चतुवीधशरीराणि धृत्वा धृत्वा सहस्रशः ।&lt;br&gt;&#xA;सुकृतान्मानवो भूत्वा ज्ञानी चेन्मोक्षमाप्नुयात् ॥ १३ ॥&lt;br&gt;&#xA;चतुरशीतिलक्षेषु शरीरेषु शरीरिणाम् ।&lt;br&gt;&#xA;न मानुष्यं विना यत्र तत्त्वज्ञानं तु लभ्यते ॥ १४ ॥&lt;br&gt;&#xA;अत्र जन्मसहस्रेषु सहस्रैरपि पार्वति ।&lt;br&gt;&#xA;कदाचिल्लभते जन्तुर्मानुष्यं पुण्यसञ्चयात् ॥ १५ ॥&lt;br&gt;&#xA;सोपानभूतं मोक्षस्य मानुष्यं प्राप्य दुर्लभम् ।&lt;br&gt;&#xA;यस्तारयति नात्मानं तस्मात् पापतरोऽत्र कः ॥ १६ ॥&lt;br&gt;&#xA;ततश्चाप्युत्तमं जन्म लब्ध्वा चेन्द्रियसौष्ठवम् ।&lt;br&gt;&#xA;न वेत्त्यात्महितं यस्तु स भवेत् आत्मघातकः ॥ १७ ॥&lt;br&gt;&#xA;विना देहेन कस्यापि पुरुषार्थो न विद्यते ।&lt;br&gt;&#xA;तस्माद्देहधनं प्राप्य पुण्यकर्माणि साधयेत् ॥ १८ ॥&lt;br&gt;&#xA;रक्षेत् सर्वात्मनात्मानम् आत्मा सर्वस्य भाजनम् ।&lt;br&gt;&#xA;रक्षणे यत्नमातिष्ठेत् यावत्तत्त्वं न पश्यति ॥ १९ ॥&lt;br&gt;&#xA;पुनर्ग्रामाः पुनः क्षेत्रं पुनवीत्तं पुनर्गृहम् ।&lt;br&gt;&#xA;पुनः शुभाशुभं कर्म न शरीरं पुनः पुनः ॥ २० ॥&lt;br&gt;&#xA;शरीररक्षणायासः क्रियते सर्वदा जनैः ।&lt;br&gt;&#xA;नहीच्छन्ति तनुत्यागमपि कुष्ठादिरोगतः ॥ २१ ॥&lt;br&gt;&#xA;तद्गोपितं स्याद् यत्नेन धर्मो ज्ञानार्थमेव च ।&lt;br&gt;&#xA;ज्ञानञ्च ध्यानयोगार्थं सोऽचिरात् परिमुच्यते ॥ २२ ॥&lt;br&gt;&#xA;आत्मैव यदि नात्मानमहितेभ्यो निवारयेत् ।&lt;br&gt;&#xA;कोऽन्यो हितकरस्तस्मादात्मानं तारयिष्यति ॥ २३ ॥&lt;br&gt;&#xA;इहैव नरकव्याधेश्चिकित्सां न करोति यः ।&lt;br&gt;&#xA;गत्वा निरौषधं स्थानं व्याधिस्थः किं करिष्यति ॥ २४ ॥&lt;br&gt;&#xA;सुदीप्त भवने को वा कूपं खनति दुर्मतिः ।&lt;br&gt;&#xA;यावत्तिष्ठति देहोऽयं तावत्तत्त्वं समभ्यसेत् ॥ २५ ॥&lt;br&gt;&#xA;व्याघ्रीवास्ते जरा चायुर्याति भिन्नघटाम्बुवत् ।&lt;br&gt;&#xA;निघ्नन्ति रिपुवद्रोगास्तस्माच्छ्रेयः समाचरेत् ॥ २६ ॥&lt;br&gt;&#xA;यावन्नाश्रयते दुःखं यावन्नायान्ति चापदः ।&lt;br&gt;&#xA;यावन्नेन्द्रियवैकल्यं तावच्छ्रेयः समाचरेत् ॥ २७ ॥&lt;br&gt;&#xA;कालो न ज्ञायते नानाकार्यैः संसारसम्भवैः ।&lt;br&gt;&#xA;सुखदुःखरतो जन्तुर्न वेत्ति हितमात्मनः ॥ २८ ॥&lt;br&gt;&#xA;जडानार्त्तान्मृतानापद्गतान् दृष्ट्वाऽतिदुःखितान् ।&lt;br&gt;&#xA;लोको मोहसुरां पीत्वा न विभेति कदाचन ॥ २९ ॥&lt;br&gt;&#xA;सम्पदः स्वप्नसङ्काशा यौवनं कुसुमोपमम् ।&lt;br&gt;&#xA;तडिच्चञ्चलमायुश्च कस्य स्याज्जगतो धृतिः ॥ ३० ॥&lt;br&gt;&#xA;शतं जीवितमत्यल्पं निद्रा स्यादर्द्धहारिणी ।&lt;br&gt;&#xA;बाल्यरोगजरादुःखैरर्द्धं तदपि निष्फलम् ॥ ३१ ॥&lt;br&gt;&#xA;प्रारब्धव्ये निरुद्योगो जागर्त्तव्ये सुषुप्तकः ।&lt;br&gt;&#xA;विश्वस्तव्यो भयस्थाने घातकैः किं न हन्यते ॥ ३२ ॥&lt;br&gt;&#xA;तोयफेनसमे देहे जीवे शकुनिवत् स्थिते ।&lt;br&gt;&#xA;अनित्येऽप्रियसंसारे कथं तिष्ठन्ति निर्भयाः ॥ ३३ ॥&lt;br&gt;&#xA;अहिते हितबुद्धिः स्यादध्रुवे ध्रुवचिन्तकः ।&lt;br&gt;&#xA;अनर्थं चार्थविज्ञानी स्वमृत्युं यो न वेत्ति च ॥ ३४ ॥&lt;br&gt;&#xA;पश्यन्नपि न पश्येत् स शृण्वन्नपि न बुध्यति ।&lt;br&gt;&#xA;पठन्नपि न जानाति तव मायाविमोहितः ॥ ३५ ॥&lt;br&gt;&#xA;सन्निमज्जज्जगदिदं गम्भीरे कालसागरे ।&lt;br&gt;&#xA;मृत्युरोगजराग्राहे न किञ्चिदपि बुध्यति ॥ ३६ ॥&lt;br&gt;&#xA;प्रतिक्षणमयं कायो जीर्यमाणो न लक्ष्यते ।&lt;br&gt;&#xA;आमकुम्भ इवाम्भःस्थो विशीर्णो नैव भाव्यते ॥ ३७ ॥&lt;br&gt;&#xA;युज्यते वेष्टनं वायोराकाशस्य च खण्डनम् ।&lt;br&gt;&#xA;ग्रथनञ्च तरङ्गाणामास्था नायुषि युज्यते ॥ ३८ ॥&lt;br&gt;&#xA;पृथिवी दह्यते येन मेरुश्चापि विशीर्यते ।&lt;br&gt;&#xA;शुष्यते सागरजलं शरीरे देवि का कथा ॥ ३९ ॥&lt;br&gt;&#xA;अपत्यं मे कलत्रं मे धनं मे बान्धवश्च मे ।&lt;br&gt;&#xA;लपन्तमिति मर्त्त्यं हि हन्ति कालवृको बलात् ॥ ४० ॥&lt;br&gt;&#xA;इदं कृतमिदं कार्यमिदमन्यत् कृताकृतम् ।&lt;br&gt;&#xA;एवमीहासमायुक्तं मृत्युरत्ति जनं प्रिये ॥ ४१ ॥&lt;br&gt;&#xA;श्वःकार्यमद्य कर्त्तव्यं पूर्वाह्णे चापराह्निकम् ।&lt;br&gt;&#xA;न हि प्रतीक्षते मृत्युः कृतं वाऽस्य न वा कृतम् ॥ ४२ ॥&lt;br&gt;&#xA;जरादशीतपन्थानं प्रचण्डव्याधिसैनिकम् ।&lt;br&gt;&#xA;मृत्युशत्रुमभिज्ञोऽसि आयान्तं किं न पश्यसि ॥ ४३ ॥&lt;br&gt;&#xA;आशा सूचीविनिभीन्नं सिक्तं विषयसपीषा ।&lt;br&gt;&#xA;रागद्वेषानले पक्वं मृत्युरश्नाति मानवम् ॥ ४४ ॥&lt;br&gt;&#xA;बालांश्च यौवनस्थांश्च वृद्धान् गर्भगतानपि ।&lt;br&gt;&#xA;सर्वांश्च हिंसते मृत्युरेवम्भूतमिदं जगत् ॥ ४५ ॥&lt;br&gt;&#xA;ब्रह्माविष्णुमहेशादिदेवता भूतजातयः ।&lt;br&gt;&#xA;नाशमेवानुधावन्ति तस्माच्छ्रेयः समाचरेत् ॥ ४६ ॥&lt;br&gt;&#xA;स्वस्ववर्णाश्रमाचारलङ्घनाद् दुष्प्रतिग्रहात् ।&lt;br&gt;&#xA;परस्त्रीधनलोभाच्च नॄणामायुःक्षयो भवेत् ॥ ४७ ॥&lt;br&gt;&#xA;वेदशास्त्राद्यनभ्यासात्तथैव गुर्वनर्चनात् ।&lt;br&gt;&#xA;नॄणामायुःक्षयो भूयादिन्द्रियाणामनिग्रहात् ॥ ४८ ॥&lt;br&gt;&#xA;व्याधिराधिवीषं शस्त्रं ना सर्पः पशवो मृगाः ।&lt;br&gt;&#xA;मरणं येन निद्र्दष्टं तेन गच्छन्ति जन्तवः ॥ ४९ ॥&lt;br&gt;&#xA;जीवस्तृणजलौकेव देहाद्देहान्तरं व्रजेत् ।&lt;br&gt;&#xA;सम्प्राप्य परमंशेन देहं त्यजति पूर्वजम् ॥ ५० ॥&lt;br&gt;&#xA;बाल्ययौवनवृद्धत्वं यथा देहान्तरादिकम् ।&lt;br&gt;&#xA;तथा देहान्तरप्राप्तिर्गृहाद्गृहमिवागतः ॥ ५१ ॥&lt;br&gt;&#xA;जनाः कृत्वेह कर्माणि सुखदुःखानि भुञ्जते ।&lt;br&gt;&#xA;परत्राज्ञानिनो देवि यान्त्यायान्ति पुनः पुनः ॥ ५२ ॥&lt;br&gt;&#xA;इह यत् क्रियते कर्म तत् परत्रोपभुज्यते ।&lt;br&gt;&#xA;सिक्तमूलस्य वृक्षस्य फलं शाखासु दृश्यते ॥ ५३ ॥&lt;br&gt;&#xA;दारिद्र्यदुःखरोगाश्च बन्धनव्यसनानि च ।&lt;br&gt;&#xA;आत्मापराधवृक्षस्य फलान्येतानि देहिनाम् ॥ ५४ ॥&lt;br&gt;&#xA;निःसङ्ग एव मोक्षः स्याद्दोषाः सर्वे च सङ्गजाः ।&lt;br&gt;&#xA;तस्मात् सङ्गं परित्यज्य तत्त्वनिष्ठः सुखी भवेत् ।&lt;br&gt;&#xA;सङ्गाच्च चलते ज्ञानी चावश्यं किमुताल्पवित् ॥ ५५ ॥&lt;br&gt;&#xA;सङ्गः सर्वात्मना त्याज्यः स चेत्त्यक्तुं न शक्यते ।&lt;br&gt;&#xA;सद्भः सह स कर्त्तव्यः सतां सङ्गो हि भेषजम् ॥ ५६ ॥&lt;br&gt;&#xA;सत्सङ्गश्च विवेकश्च निर्मलं नयनद्वयम् ।&lt;br&gt;&#xA;यस्य नास्ति नरः सोऽन्धः कथं न स्यादमार्गगः ॥ ५७ ॥&lt;br&gt;&#xA;यावतः कुरुते जन्तुः सम्बन्धान्मनसः प्रियान् ।&lt;br&gt;&#xA;तावन्तोऽस्य विशन्त्येते हृदये शोकशङ्कवः ॥ ५८ ॥&lt;br&gt;&#xA;स्वदेहमपि जीवोऽयं त्यक्त्वा याति कुलेश्वरि ।&lt;br&gt;&#xA;स्त्रीमातृपितृपुत्रादिसम्बन्धः केन हेतुना ॥ ५९ ॥&lt;br&gt;&#xA;दुःखमूलो हि संसारः स यस्यास्ति स दुःखितः।&lt;br&gt;&#xA;तस्य त्यागः कृतो येन स सुखी नापरः प्रिये ॥ ६० ॥&lt;br&gt;&#xA;प्रभवं सर्वदुःखानामाश्रयं सकलापदाम् ।&lt;br&gt;&#xA;आलयं सर्वपापानां संसारं वर्जयेत् प्रिये ॥ ६१ ॥&lt;br&gt;&#xA;अबन्धबन्धनं घोरं मिश्रीकृतमहाविषम् ।&lt;br&gt;&#xA;अशस्त्रखण्डनं देवि संसारासक्तचेतसाम् ॥ ६२ ॥&lt;br&gt;&#xA;आदिमध्यावसानेषु सर्वं दुःखमिदं यतः ।&lt;br&gt;&#xA;तस्मात् सन्त्यज्य संसारं तत्त्वनिष्ठः सुखी भवेत् ॥ ६३ ॥&lt;br&gt;&#xA;लौहदारुमयैः पाशैर्दृढबन्धोऽपि मुच्यते ।&lt;br&gt;&#xA;स्त्रीधनादिषु संसक्तो मुच्यते न कदाचन ॥ ६४ ॥&lt;br&gt;&#xA;कुटुम्बचिन्तायुक्तस्य श्रुतशीलादयो गुणाः ।&lt;br&gt;&#xA;अपक्वकुम्भजलवत् नश्यन्त्यङ्गेन केवलम् ॥ ६५ ॥&lt;br&gt;&#xA;वञ्चिताशेषचित्तैस्तैनीत्यं लोको विनाशितः ।&lt;br&gt;&#xA;हा हन्त विषयाहारैर्देहस्थेन्द्रियतस्करैः ॥ ६६ ॥&lt;br&gt;&#xA;मांसलुब्धो यथा मत्स्यो लौहशङ्कुं न पश्यति ।&lt;br&gt;&#xA;सुखलुब्धस्तथा देही यमबाधां न पश्यति ॥ ६७ ॥&lt;br&gt;&#xA;हिताहितं ना जानन्तो नित्यमुन्मार्गगामिनः ।&lt;br&gt;&#xA;कुक्षिपूरणनिष्ठा ये तेऽबुधा नारकाः प्रिये ॥ ६८ ॥&lt;br&gt;&#xA;निद्रादिमैथुनाहाराः सर्वेषां प्राणिनां समाः ।&lt;br&gt;&#xA;ज्ञानवान् मानवः प्रोक्तो ज्ञानहीनः पशुः प्रिये ॥ ६९ ॥&lt;br&gt;&#xA;प्रभाते मलमूत्राभ्यां क्षुत्तृड्भ्यां मध्यगे रवौ ।&lt;br&gt;&#xA;रात्रौ मदननिद्राभ्यां बाध्यन्ते मानवाः प्रिये ॥ ७० ॥&lt;br&gt;&#xA;स्वदेहधर्मदारादिनिरताः सर्वजन्तवः ।&lt;br&gt;&#xA;जायन्ते च मिरयन्ते च हा हन्ताज्ञानमोहिताः ॥ ७१ ॥&lt;br&gt;&#xA;स्वस्ववर्णाश्रमाचारनिरताः सर्वमानवाः ।&lt;br&gt;&#xA;न जानन्ति परं तत्त्वं मूढा नश्यन्ति पार्वति ॥ ७२ ॥&lt;br&gt;&#xA;क्रियायासपराः केचित् क्रतुचर्यादि संयुताः ।&lt;br&gt;&#xA;अज्ञानसंयुतात्मानः सञ्चरन्ति प्रतारकाः ॥ ७३ ॥&lt;br&gt;&#xA;नाममात्रेण सन्तुष्टाः कर्मकाण्डरता नराः ।&lt;br&gt;&#xA;मन्त्रोच्चारणहोमाद्यैर्भ्रामिताः क्रतुविस्तरैः ॥ ७४ ॥&lt;br&gt;&#xA;एकभक्तोपवासाद्यैनीयमैः कायशोषणैः ।&lt;br&gt;&#xA;मूढः परोक्षमिच्छन्ति तव मायाविमोहिताः ॥ ७५ ॥&lt;br&gt;&#xA;देहदण्डनमात्रेण का मुक्तिरविवेकिनाम् ।&lt;br&gt;&#xA;वल्मीकताडनाद्देवि मृतः किन्नु महोरगः ॥ ७६ ॥&lt;br&gt;&#xA;धनाहारार्जने युक्ता दाम्भिका वेषधारिणः ।&lt;br&gt;&#xA;भ्रमन्ति ज्ञानिवल्लोके भ्रामयन्ति जनानपि ॥ ७७ ॥&lt;br&gt;&#xA;सांसारिकसुखासक्तं ब्रह्मज्ञोऽस्मीति वादिनम् ।&lt;br&gt;&#xA;कर्मब्रह्मोभयभ्रष्टं तं त्यजेदन्त्यजं यथा ॥ ७८ ॥&lt;br&gt;&#xA;गृहारण्यसमा लोके गतव्रीडा दिगम्बराः ।&lt;br&gt;&#xA;चरन्ति गर्दभाद्याश्च योगिनस्ते भवन्ति किम् ॥ ७९ ॥&lt;br&gt;&#xA;मृद्भस्मम्रक्षणाद् देवि मुक्ताः स्युर्यदि मानवाः ।&lt;br&gt;&#xA;मृद्भस्मवासिनो ग्राम्याः किं ते मुक्ता भवन्ति हि ॥ ८०॥&lt;br&gt;&#xA;तृणपर्णोदकाहाराः सततं वनवासिनः ।&lt;br&gt;&#xA;हिरणादिमृगा देवि योगिनस्ते भवन्ति किम् ॥ ८१ ॥&lt;br&gt;&#xA;आजन्ममरणान्तञ्च गङ्गादितटिनीस्थिताः ।&lt;br&gt;&#xA;मण्डूकमत्स्यप्रमुखा व्रतिनस्ते भवन्ति किम् ॥ ८२ ॥&lt;br&gt;&#xA;वदन्ति हृदयानन्दं पठन्ति शुकसारिकाः ।&lt;br&gt;&#xA;जनानां पुरतो देवि विबुधाः किं भवन्ति हि ॥ ८३ ॥&lt;br&gt;&#xA;पारावताः शिलाहाराः परमेश्वरि चातकाः ।&lt;br&gt;&#xA;न पिबन्ति महीतोयं योगिनस्ते भवन्ति किम् ॥ ८४ ॥&lt;br&gt;&#xA;शीतवातातपसहा भक्ष्याभक्ष्यसमाः प्रिये ।&lt;br&gt;&#xA;तिष्ठन्ति शूकराद्याश्च योगिनस्ते भवन्ति किम् ॥ ८५ ॥&lt;br&gt;&#xA;तस्मादित्यादिकं कर्म लोकवञ्चनकारकम् ।&lt;br&gt;&#xA;मोक्षस्य कारणं साक्षात्तत्त्वज्ञानं कुलेश्वरि ॥ ८६ ॥&lt;br&gt;&#xA;षड्दर्शनमहाकूपे पतिताः पशवः प्रिये ।&lt;br&gt;&#xA;परमार्थं न जानन्ति पशुपाशानियन्त्रिताः ॥ ८७ ॥&lt;br&gt;&#xA;वेदशास्त्रार्णवे घोरे ताड्यमाना इतस्ततः ।&lt;br&gt;&#xA;कालोमीग्राहग्रस्ताश्च तिष्ठन्ति हि कुताकीकाः ॥ ८८ ॥&lt;br&gt;&#xA;वेदागमपुराणज्ञः परमार्थं न वेत्ति यः ।&lt;br&gt;&#xA;विडम्बकस्य तस्यापि तत् सर्वं काकभाषितम् ॥ ८९ ॥&lt;br&gt;&#xA;इदं ज्ञानमिदं ज्ञेयमिति चिन्तासमाकुलाः ।&lt;br&gt;&#xA;पठन्त्यहनीशं देवि परतत्त्वपराङ्मुखः ॥ ९० ॥&lt;br&gt;&#xA;वाक्यच्छन्दोनिबन्धेन काव्यालङ्कारशोभिना ।&lt;br&gt;&#xA;चिन्तया दुःखिता मूढास्तिष्ठन्ति व्याकुलेन्द्रियाः ॥ ९१॥&lt;br&gt;&#xA;अन्यथा परमं तत्त्वं जनाः क्लिश्यन्ति चान्यथा ।&lt;br&gt;&#xA;अन्यथा शास्त्रसद्भावो व्याख्यां कुर्वन्ति चान्यथा ॥ ९२ ॥&lt;br&gt;&#xA;कथयन्त्युन्मनीभावं स्वयं नानुभवन्ति हि ।&lt;br&gt;&#xA;अहङ्कारहताः केचिदुपदेशविवजीताः ॥ ९३ ॥&lt;br&gt;&#xA;पठन्ति वेदशास्त्राणि विवदन्ति परस्परम् ।&lt;br&gt;&#xA;न जानन्ति परं तत्त्वं दर्वी पाकरसं यथा ॥ ९४ ॥&lt;br&gt;&#xA;शिरो वहति पुष्पाणि गन्धं जानाति नासिका ।&lt;br&gt;&#xA;पठन्ति वेदशास्त्राणि दुर्लभो भाववेदकः ॥ ९५ ॥&lt;br&gt;&#xA;तत्त्वमात्मस्थमज्ञात्त्वा मूढः शास्त्रेषु मुह्यति ।&lt;br&gt;&#xA;गोपः कक्षगतं छागं कूपे पश्यति दुर्मतिः ॥ ९६ ॥&lt;br&gt;&#xA;संसार मोहनाशाय शाब्दबोधो न हि क्षमः ।&lt;br&gt;&#xA;न निवर्त्तेत तिमिरं कदाचिद्दीपवार्त्तया ॥ ९७ ॥&lt;br&gt;&#xA;प्रज्ञाहीनस्य पठनम् अन्धस्यादर्शदर्शनम् ।&lt;br&gt;&#xA;देवि प्रज्ञावतः शास्त्रं तत्त्वज्ञानस्य कारणम् ॥ ९८ ॥&lt;br&gt;&#xA;अग्रतः पृष्ठतः केचित् पार्श्वयोरपि केचन ।&lt;br&gt;&#xA;तत्त्वमीदृक् तादृगिति विवदन्ति परस्परम् ।&lt;br&gt;&#xA;सद्विद्यादानशूराद्यैर्गुणैवीख्यातमानवाः ॥ ९९ ॥&lt;br&gt;&#xA;प्रत्यक्षग्रहणं नास्ति वार्त्तया ग्रहणं कुतः ।&lt;br&gt;&#xA;एवं ये शास्त्रसम्मूढास्ते दूरस्था न संशयः ॥ १०० ॥&lt;br&gt;&#xA;इदं ज्ञानमिदं ज्ञेयं सर्वतः श्रोतुमिच्छति ।&lt;br&gt;&#xA;देवि वर्षसहस्रायुः शास्त्रान्तं नैव गच्छति ॥ १०१ ॥&lt;br&gt;&#xA;वेदाद्यनेकशास्त्राणि स्वल्पायुवीघ्नकोटयः ।&lt;br&gt;&#xA;तस्मात् सारं विजानीयात् क्षीरं हम्स इवाम्भसः ॥ १०२ ॥&lt;br&gt;&#xA;अभ्यस्य सर्वशास्त्राणि तत्त्वं ज्ञात्वा हि बुद्धिमान् ।&lt;br&gt;&#xA;पलालमिव धान्यार्थी सर्वशास्त्रं परित्यजेत् ॥ १०३ ॥&lt;br&gt;&#xA;यथामृतेन तृप्तस्य नाहारेण प्रयोजनम् ।&lt;br&gt;&#xA;तत्त्वज्ञस्य तथा देवि न शास्त्रेण प्रयोजनम् ॥ १०४ ॥&lt;br&gt;&#xA;न वेदाध्ययनान्मुक्तिर्न शास्त्रपठनादपि ।&lt;br&gt;&#xA;ज्ञानादेव हि मुक्तिः स्यान्नान्यथा वीरवन्दिते ॥ १०५ ॥&lt;br&gt;&#xA;नाश्रमाः कारणं मुक्तेर्दर्शनानि न कारणम् ।&lt;br&gt;&#xA;तथैव सर्वशास्त्राणि ज्ञानमेव हि कारणम् ॥ १०६ ॥&lt;br&gt;&#xA;मुक्तिदा गुरुवागेका विद्याः सर्वा विडम्बकाः ।&lt;br&gt;&#xA;काष्ठभारश्रमादस्मादेकं सञ्जीवनं परम् ॥ १०७ ॥&lt;br&gt;&#xA;अद्वैतन्तु शिवेनोक्तं क्रियायासविवजीतम् ।&lt;br&gt;&#xA;गुरुवक्त्रेण लभ्येत नान्यथागमकोटिभिः ॥ १०८ ॥&lt;br&gt;&#xA;आगमोत्थं विवेकोत्थं द्विधा ज्ञानं प्रचक्षते ।&lt;br&gt;&#xA;शब्दब्रह्मागममयं परं ब्रह्म विवेकजम् ॥ १०९ ॥&lt;br&gt;&#xA;अद्वैतं केचिदिच्छन्ति द्वैतमिच्छन्ति चापरे ।&lt;br&gt;&#xA;मम तत्त्वं च जानन्ति द्वैताद्वैतविवजीतम् ॥ ११० ॥&lt;br&gt;&#xA;द्वे पदे बन्धमोक्षाय ममेति निर्ममेति च ।&lt;br&gt;&#xA;ममेति बाध्यते जन्तुर्न ममेति विमुच्यते ॥ १११ ॥&lt;br&gt;&#xA;तत् कर्म यन्न बन्धाय विद्या सा या विमुक्तये ।&lt;br&gt;&#xA;आयासायापरं कर्म विद्यान्या शिल्पनैपुणम् ॥ ११२ ॥&lt;br&gt;&#xA;यावत् कामादि दीप्येत यावत् संसारवासना ।&lt;br&gt;&#xA;यावदिन्द्रियचापल्यं तावत्तत्त्वकथा कुतः ॥ ११३ ॥&lt;br&gt;&#xA;यावत् प्रयत्नवेगोऽस्ति यावत् सङ्कल्पकल्पना ।&lt;br&gt;&#xA;यावन्न मनसः स्थैर्यं तावत्तत्त्वकथा कुतः ॥ ११४ ॥&lt;br&gt;&#xA;यावद्देहाभिमानश्च ममता यावदस्ति हि ।&lt;br&gt;&#xA;यावन्न गुरुकारुण्यं तावत्तत्त्वकथा कुतः ॥ ११५ ॥&lt;br&gt;&#xA;तावत्तपो व्रतं तीथर्ं जपहोमार्च्चनादिकम् ।&lt;br&gt;&#xA;वेदशास्त्रागमकथा यावत्तत्त्वं न विन्दते ॥ ११६ ॥&lt;br&gt;&#xA;तस्मात् सर्वप्रयत्नेन सर्वावस्थासु सर्वदा ।&lt;br&gt;&#xA;तत्त्वनिष्ठो भवेद्देवि यदीच्छेन्मोक्षमात्मनः ॥ ११७ ॥&lt;br&gt;&#xA;धर्मज्ञानसुपुष्पस्य स्वर्गलोक फलस्य च ।&lt;br&gt;&#xA;तापत्रयात्तीसन्तप्तश्छायां मोक्षतरोः श्रयेत् ॥ ११८ ॥&lt;br&gt;&#xA;बहुनात्र किम्मुक्तेन रहस्यं शृणु पार्वति ।&lt;br&gt;&#xA;कुलधर्ममृते मुक्तर्नास्ति सत्यं न संशयः ॥ ११९ ॥&lt;br&gt;&#xA;तस्माद्वदामि तत्त्वन्ते विज्ञाय श्रीगुरोर्मुखात् ।&lt;br&gt;&#xA;सुखेन मुच्यते देवि घोरसंसारबन्धनात् ॥ १२० ॥&lt;br&gt;&#xA;इति ते कथिता काचिज्जीवजातिस्थितिः प्रिये ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ १२१ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे जीवस्थितिकथनं नाम प्रथमोल्लासः ॥ १ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/02/</guid>
      <description>&lt;p&gt;अथ द्वितीयोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेश श्रोतुमिच्छामि सर्वजीवदयानिधे ।&lt;br&gt;&#xA;कुलधर्मस्त्वया देव सूचितो न प्रकाशितः ॥ १ ॥&lt;br&gt;&#xA;तस्य धर्मस्य माहात्म्यं सर्वधर्मोत्तमस्य च ।&lt;br&gt;&#xA;ऊद्र्ध्वाम्नायस्य माहात्म्यं तन्मतं वद मे प्रभो ।&lt;br&gt;&#xA;वद मे परमेशान यदि तेऽस्ति कृपा मयि ॥ २ ॥&lt;br&gt;&#xA;श्री ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण योगिनीनां प्रियो भवेत् ॥ ३ ॥&lt;br&gt;&#xA;ब्रह्माविष्णुगुहादीनां न मया कथितं पुरा ।&lt;br&gt;&#xA;कथयामि तव स्नेहात् शृणुष्वैकाग्रमानसा ॥ ४ ॥&lt;br&gt;&#xA;पारम्पर्य्यक्रमायातं पञ्चवक्त्रेषु संस्थितम् ।&lt;br&gt;&#xA;अकथ्यं परमार्थेन तथापि कथयामि ते ॥ ५ ॥&lt;br&gt;&#xA;त्वयापि गोपितव्यं हि न देयं यस्य कस्यचित् ।&lt;br&gt;&#xA;देयं भक्ताय शिष्याय अन्यथा पतनं भवेत् ॥ ६ ॥&lt;br&gt;&#xA;सर्वेभ्यश्चोत्तमा वेदा वेदेभ्यो वैष्णवं परम् ।&lt;br&gt;&#xA;वैष्णवादुत्तमं शैवं शैवाद्दक्षिणमुत्तमम् ॥ ७ ॥&lt;br&gt;&#xA;दक्षिणादुत्तमं वामं वामात् सिद्धान्तमुत्तमम् ।&lt;br&gt;&#xA;सिद्धान्तादुत्तमं कौलं कौलात् परतरं न हि ॥ ८ ॥&lt;br&gt;&#xA;गुह्याद् गुह्यतरं देवि सारात् सारं परात् परम् ।&lt;br&gt;&#xA;साक्षात् शिवप्रदं देवि कर्णाकणीगतं कुलम् ॥ ९ ॥&lt;br&gt;&#xA;मथित्वा ज्ञानदण्डेन वेदागममहार्णवम् ।&lt;br&gt;&#xA;सारज्ञेन मया देवि कुलधर्मः समुद्धृतः ॥ १० ॥&lt;br&gt;&#xA;एकतः सकला धर्मा यज्ञतीर्थव्रतादयः ।&lt;br&gt;&#xA;एकतः कुलधर्मश्च तत्र कौलोऽधिकः प्रिये ॥ ११ ॥&lt;br&gt;&#xA;प्रविशन्ति यथा नद्यः समुद्रम् ऋजुवक्रगाः ।&lt;br&gt;&#xA;तथैव विविधा धर्माः प्रविष्टाः कुलमेव हि ॥ १२ ॥&lt;br&gt;&#xA;यथा हस्तिपदे लीनं सर्वप्राणीपदं भवेत् ।&lt;br&gt;&#xA;दर्शनानि च सर्वाणि कुल एव तथा प्रिये ॥ १३ ॥&lt;br&gt;&#xA;यदा जाम्बुनदानाञ्च सदृशं लौहमस्ति चेत् ।&lt;br&gt;&#xA;तदा च कुलधर्मेण समयोऽन्यः समो भवेत् ॥ १४ ॥&lt;br&gt;&#xA;यथामरतरङ्गिण्या न समाः सकलापगाः ।&lt;br&gt;&#xA;तथैव समयाः सर्वे कुलधर्मेण नो समाः ॥ १५ ॥&lt;br&gt;&#xA;मेरुसर्षपयोर्यद्वत् सूर्यखद्योतयोर्यथा ।&lt;br&gt;&#xA;तथान्यसमयस्यापि कुलस्य महदन्तरम् ॥ १६ ॥&lt;br&gt;&#xA;अस्ति चेत्त्वत्समा नारी मत्समः पुरुषोऽस्ति चेत् ।&lt;br&gt;&#xA;कुलेन समधर्मस्तु तथापि न कदाचन ॥ १७ ॥&lt;br&gt;&#xA;कुलधर्मं हि मोहेन योऽन्यधर्मेण दुर्मतिः ।&lt;br&gt;&#xA;बद्धः संसारपाशेन सोऽन्त्यजानां प्रियो भवेत् ॥ १८ ॥&lt;br&gt;&#xA;यो वा कुलाधिकं धर्ममज्ञानाद्वदति प्रिये ।&lt;br&gt;&#xA;ब्रह्महत्याधिकं पापं स प्राप्नोति न संशयः ॥ १९ ॥&lt;br&gt;&#xA;कुलधर्मप्रवहणं समारुह्य नरोत्तमः ।&lt;br&gt;&#xA;स्वर्गादि द्वीपान्तरं गत्वा मोक्षरत्नं समश्नुते ॥ २० ॥&lt;br&gt;&#xA;दर्शनेषु च सर्वेषु चिराभ्यासेन मानवाः ।&lt;br&gt;&#xA;मोक्षं लभन्ते कौले तु सद्य एव न संशयः ॥ २१ ॥&lt;br&gt;&#xA;बहुनात्र किमुक्तेन शृणु मत्प्राणवल्लभे ।&lt;br&gt;&#xA;न कौलसमधर्मोऽस्ति त्वां शपे कुलनायिके ॥ २२ ॥&lt;br&gt;&#xA;योगी चेन्नैव भोगी स्याद्भोगी चेन्नैव योगवित् ।&lt;br&gt;&#xA;भोगयोगात्मकं कौलं तस्मात् सर्वाधिकं प्रिये ॥ २३ ॥&lt;br&gt;&#xA;भोगो योगायते साक्षात् पातकं सुकृतायते ।&lt;br&gt;&#xA;मोक्षायते च संसारः कुलधर्मे कुलेश्वरि ॥ २४ ॥&lt;br&gt;&#xA;ब्रह्मेन्द्राच्युतरुद्रादिदेवतामुनिपुङ्गवाः ।&lt;br&gt;&#xA;कुलधर्मपरा देवि मानुषेषु च का कथा ॥ २५ ॥&lt;br&gt;&#xA;विहाय सर्वधर्मांश्च नानागुरुमतानि च ।&lt;br&gt;&#xA;कुलमेव विजानीयाद्यदीच्छेत् सिद्धिमात्मनः ॥ २६ ॥&lt;br&gt;&#xA;पूर्वजन्मकृताभ्यासात् कुलज्ञानं प्रकाशते ।&lt;br&gt;&#xA;स्वप्नोत्थित प्रत्ययवदुपदेशादिकं विना ॥ २७ ॥&lt;br&gt;&#xA;जन्मान्तरसहस्रेषु या बुद्धिवीहिता नृणाम् ।&lt;br&gt;&#xA;तामेव लभते जन्तुरुपदेशो निरर्थकः ॥ २८ ॥&lt;br&gt;&#xA;शैववैष्णवदौर्गार्कगाणपत्येन्दुसम्भवैः ।&lt;br&gt;&#xA;मन्त्रैवीशुद्धचित्तस्य कुलज्ञानं प्रकाशते ॥ २९ ॥&lt;br&gt;&#xA;सर्वधर्माश्च देवेशि पुनरावर्त्तकाः स्मृताः ।&lt;br&gt;&#xA;कुलधर्मस्थिता ये च ते सर्वेऽप्यनिवर्त्तकाः ॥ ३० ॥&lt;br&gt;&#xA;पुराकृततपोदानयज्ञतीर्थजपव्रतैः ।&lt;br&gt;&#xA;क्षीणांहसां नृणां देवि कुलज्ञानं प्रकाशते ॥ ३१ ॥&lt;br&gt;&#xA;त्वमहं देवि कल्याणि यस्य तुष्टावुभावपि ।&lt;br&gt;&#xA;देवतागुरुभक्त्या च कुलज्ञानं प्रकाशते ॥ ३२ ॥&lt;br&gt;&#xA;शुद्धचित्तस्य शान्तस्य कमीणो गुरुसेविनः ।&lt;br&gt;&#xA;अतिभक्तस्य गुह्यस्य कुलज्ञानं प्रकाशते ॥ ३३ ॥&lt;br&gt;&#xA;श्रीगुरौ कुलशास्त्रेषु कौलिकेषु कुलाश्रये ।&lt;br&gt;&#xA;यस्य भक्तिर्दृढा तस्य कुलज्ञानं प्रकाशते ॥ ३४ ॥&lt;br&gt;&#xA;श्रद्धा विनयहर्षाद्यैः सदाचारदृढव्रतैः ।&lt;br&gt;&#xA;गुर्वाज्ञापालकैर्धर्मैः कुलज्ञानमवाप्यते ॥ ३५ ॥&lt;br&gt;&#xA;अनर्हे कुलविज्ञानं न तिष्ठति कदाचन ।&lt;br&gt;&#xA;तस्मात् परीक्ष्य वक्तव्यं कुलज्ञानं मयोदितम् ॥ ३६ ॥&lt;br&gt;&#xA;न ब्रूयात् कुलधर्मं तमयोग्ये कुलशासनम् ।&lt;br&gt;&#xA;आज्ञाभङ्गञ्च यः कुर्याद्देवताशापमाप्नुयात् ॥ ३७ ॥&lt;br&gt;&#xA;आराध्य समयाचारं कुलज्ञानं वदेद्यदि ।&lt;br&gt;&#xA;स गुरुश्चापि शिष्यश्च योगिनीनां भवेत् पशुः ॥ ३८ ॥&lt;br&gt;&#xA;बोधयित्वा गुरुः शिष्यं कुलज्ञानं प्रकाशयेत् ।&lt;br&gt;&#xA;लभेते तावुभौ साक्षाद्योगिनीवीरमेलनम् ॥ ३९ ॥&lt;br&gt;&#xA;अनायासेन संसारसागरं यस्तितीर्षति ।&lt;br&gt;&#xA;कुलधर्ममिमं ज्ञात्वा मुच्यते नात्र संशयः ॥ ४० ॥&lt;br&gt;&#xA;कुलधर्ममहामार्गगन्ता मुक्तिपुरीं व्रजेत् ।&lt;br&gt;&#xA;अचिरान्नात्र सन्देहस्तस्मात् कौलं समाश्रयेत् ॥ ४१ ॥&lt;br&gt;&#xA;कुलशास्त्रमनादृत्य पशुशास्त्राणि योऽभ्यसेत् ।&lt;br&gt;&#xA;स्वगृहे पायसं त्यक्त्वा भिक्षामटति पार्वति ॥ ४२ ॥&lt;br&gt;&#xA;विहाय कुलधर्म यः परधर्मपरो भवेत् ।&lt;br&gt;&#xA;करस्थं रत्नमुत्सृज्य दूरस्थं काचमीहते ॥ ४३ ॥&lt;br&gt;&#xA;सन्त्यज्य कुलमन्त्राणि पशुमन्त्राणि यो जपेत् ।&lt;br&gt;&#xA;स धान्यराशिमुत्सृज्य पांसुराशिं जिघृक्षति ॥ ४४ ॥&lt;br&gt;&#xA;कुलान्वयं समुत्सृज्य योऽन्यमन्वयमीक्षते ।&lt;br&gt;&#xA;तडागादिव तृष्णार्त्तो मृगतृष्णां प्रधावति ॥ ४५ ॥&lt;br&gt;&#xA;यथेन्द्राजालजा मायाः क्षणमेव सुखावहाः ।&lt;br&gt;&#xA;श्रीकौलादन्यसमयास्तादृशाः कुलनायिके ॥ ४६ ॥&lt;br&gt;&#xA;कुलधर्ममजानन् यः संसारान्मोक्षमिच्छति ।&lt;br&gt;&#xA;पारावारमपारं स पाणिभ्यां तर्त्तुमिच्छति ॥ ४७ ॥&lt;br&gt;&#xA;यो वान्यदर्शनेभ्यश्च भुक्तिं मुक्तिञ्च काङ्क्षति ।&lt;br&gt;&#xA;स्वप्नलब्धधनेनैव धनवान् स भवेत्तदा ॥ ४८ ॥&lt;br&gt;&#xA;शुक्तौ रजतविभ्रान्तिर्यथा जायेत पार्वति ।&lt;br&gt;&#xA;तथान्यसमयेभ्यश्च भुक्तिर्मुक्तिः प्रकाशते ॥ ४९ ॥&lt;br&gt;&#xA;सर्वकर्मविहीनोऽपि वर्णाश्रमविवजीतः ।&lt;br&gt;&#xA;कुलनिष्ठः कुलेशानि भुक्तिमुक्त्योः स भाजनम् ॥ ५०॥&lt;br&gt;&#xA;कुलज्ञानविहीनोऽपि कुलभक्त्याश्रयो भवेत् ।&lt;br&gt;&#xA;सोऽपि सद्गतिमाप्नोति किमुतास्य परायणः ॥ ५१ ॥&lt;br&gt;&#xA;कुलधर्मो हतो हन्ति रक्षितो रक्षति प्रिये ।&lt;br&gt;&#xA;पूजितः पूजयत्याशु तस्मात्तं न परित्यजेत् ॥ ५२ ॥&lt;br&gt;&#xA;निन्दन्तु बान्धवाः सर्वे त्यजन्तु स्त्रीसुतादायः ।&lt;br&gt;&#xA;जना हसन्तु मां दृष्ट्वा राजानो दण्डयन्तु वा ॥ ५३ ॥&lt;br&gt;&#xA;सेवे सेवे पुनःसेवे त्वामेव परदेवते ।&lt;br&gt;&#xA;त्वद्धर्म नैव मुञ्चामि मनोवाक्कायकर्मभिः ॥ ५४ ॥&lt;br&gt;&#xA;एवमापद्गतस्यापि यस्य भक्तिः सुनिश्चला ।&lt;br&gt;&#xA;स तु सम्पूज्यते देवैरमुत्र स शिवो भवेत् ॥ ५५ ॥&lt;br&gt;&#xA;रोगदारिद्र्यदुःखाद्यैः पीडितोऽप्यनिशं शिवे ।&lt;br&gt;&#xA;यस्त्वामुपास्ते भक्त्या स नरः सद्गतिमाप्नुयात् ॥ ५६ ॥&lt;br&gt;&#xA;जनाः स्तुवन्तु निन्दन्तु लक्ष्मीर्गच्छतु तिष्ठतु ।&lt;br&gt;&#xA;मृतिरद्य युगान्ते वा कुलं नैव परित्यजेत् ॥ ५७ ॥&lt;br&gt;&#xA;नापि लोभान्न च क्रोधान्न द्वेषान्न च मत्सरात् ।&lt;br&gt;&#xA;न कामन्न भयाद्वापि कुलधर्मं परित्यजेत् ॥ ५८ ॥&lt;br&gt;&#xA;यो जन्तुर्नार्चयेत्त्वान्तु कुलधर्मसमाश्रितः ।&lt;br&gt;&#xA;क्लिश्यते जातमात्रेण भूतारिणात्मशत्रुणा ॥ ५९ ॥&lt;br&gt;&#xA;पुलाका इव धान्येषु पतङ्गा इव जन्तुषु ।&lt;br&gt;&#xA;बुद्बुदा इव तोयेषु ये कौलविमुखा हि ते ॥ ६० ॥&lt;br&gt;&#xA;तरवोऽपि हि जीवन्ति जीवन्ति मृगपक्षिणः ।&lt;br&gt;&#xA;स जीवति मनो यस्य कुलधर्मे व्यवस्थितम् ॥ ६१ ॥&lt;br&gt;&#xA;कुलधर्मविहीनस्य दिनान्यायान्ति यान्ति च ।&lt;br&gt;&#xA;स लोहकारभस्रेवश्वसन्नपि न जीवति ॥ ६२ ॥&lt;br&gt;&#xA;गच्छतस्तिष्ठतो वापि जाग्रतः स्वपतोऽपि वा ।&lt;br&gt;&#xA;कुलेश्वरि कुलाज्ञस्य तत् पशोरिव जीवितम् ॥ ६३ ॥&lt;br&gt;&#xA;विद्वानपि च मूर्खोऽसौ धामीको वाप्यधामीकः ।&lt;br&gt;&#xA;व्रतस्थोऽप्यव्रतस्थो वा यः कौलविमुखो जनः ॥ ६४ ॥&lt;br&gt;&#xA;जातास्त एव जगति जन्तवः साधु जीविनः ।&lt;br&gt;&#xA;कुलधर्मपरा देवि शेषाश्च द्वारगर्दभाः ॥ ६५ ॥&lt;br&gt;&#xA;स पुमानुच्यते सद्भिः कुलधर्मपरायणः ।&lt;br&gt;&#xA;अपरस्तु परं सत्यमस्थिकूटत्वचावृतः ॥ ६६ ॥&lt;br&gt;&#xA;चतुर्वेदी कुलाज्ञानी श्वपचादधमः प्रिये ।&lt;br&gt;&#xA;श्वपचोऽपि कुलज्ञानी ब्राह्मणादतिरिच्यते ॥ ६७ ॥&lt;br&gt;&#xA;गुरुकारुण्ययुक्तस्तु दीक्षानिर्धूतपातकः ।&lt;br&gt;&#xA;कुलपूजारतो देवि सोऽयं कौलो न चेतरेः ॥ ६८ ॥&lt;br&gt;&#xA;यः कौलिकः कुलज्ञानं न पश्यति न विन्दति ।&lt;br&gt;&#xA;न पूजयति धिक् तस्य तत् काकस्येव जीवितम् ॥ ६९ ॥&lt;br&gt;&#xA;ते धन्याः पुण्यकर्माणस्ते सन्तस्ते च योगिनः ।&lt;br&gt;&#xA;येषां भाग्यवशाद्देवि कुलज्ञानं प्रकाशते ॥ ७० ॥&lt;br&gt;&#xA;ते वन्द्यास्ते महात्मानः कृतार्थस्ते नरोत्तमाः ।&lt;br&gt;&#xA;येषामुत्पद्यते चित्ते कुलज्ञानं मयोदितम् ॥ ७१ ॥&lt;br&gt;&#xA;सर्वप्रकाशगमनं सर्वतीर्थावगाहनम् ।&lt;br&gt;&#xA;यत् सर्वयज्ञाचरणं कुलधर्मप्रवेशनम् ॥ ७२ ॥&lt;br&gt;&#xA;प्रविशन्ति कुलं धर्म ये वै सुकृतिनो नराः ।&lt;br&gt;&#xA;ते पुनर्जननीगर्भ न विशन्ति कदाचन ॥ ७३ ॥&lt;br&gt;&#xA;प्रसङ्गेनापि यः कश्चित् कुलं कुलमितीरयेत् ।&lt;br&gt;&#xA;कुल तत् पावनं देवि भवति त्वदनुग्रहात् ।&lt;br&gt;&#xA;कुलज्ञानस्य कुलेशानि नान्यधर्मैः प्रयोजनम् ॥ ७४ ॥&lt;br&gt;&#xA;कुलेशि कुलनिष्ठानां कौलिकानां महात्मनाम् ।&lt;br&gt;&#xA;ददामि परमं ज्ञानं चान्तकाले न संशयः ॥ ७५ ॥&lt;br&gt;&#xA;चिरायासाल्पफलदं काङ्क्षते समयं जनाः ।&lt;br&gt;&#xA;सुखेन सर्वफलदं कुलं कोऽपि त्यजत्यहो ॥ ७६ ॥&lt;br&gt;&#xA;कुलज्ञो हि च सर्वज्ञो वेदशास्त्रोज्झितोऽपि वा ।&lt;br&gt;&#xA;वेदशास्त्रागमज्ञोऽपि कुलाज्ञस्त्वज्ञ एव हि ॥ ७७ ॥&lt;br&gt;&#xA;जानन्ति कुलमाहात्म्यं त्वद्भक्ता एव नापरे ।&lt;br&gt;&#xA;चकोरा एव जानन्ति नान्ये चन्द्रगतां रुचिम् ॥ ७८ ॥&lt;br&gt;&#xA;कुलज्ञा एव तुष्यन्ति श्रुत्वा कुलकथां प्रिये ।&lt;br&gt;&#xA;स्वल्पा नद्यो विवर्द्धन्ते ज्योत्स्नया किं समुद्रवत् ॥ ७९ ॥&lt;br&gt;&#xA;नान्यधर्ममवेक्षन्ते कौलिकाः सारवेदिनः ।&lt;br&gt;&#xA;भृङ्गाः पुष्पान्तरं लुब्धा मन्दारामोदसेविनः ॥ ८० ॥&lt;br&gt;&#xA;मानयन्ते हि सारज्ञाः कुलधर्म न चेतरे ।&lt;br&gt;&#xA;शिवः शिरसि धत्तेऽब्जं सैंहिकेया गिलत्यहो ॥ ८१ ॥&lt;br&gt;&#xA;अभिज्ञा एव जानन्ति नाभिज्ञाः कुलर्दशनम् ।&lt;br&gt;&#xA;जलमिश्रपयःपानं बकः किं वेत्ति हंसवत् ॥ ८२ ॥&lt;br&gt;&#xA;शिवशक्तिमयो लोको लोके कौलं प्रतिष्ठितम् ।&lt;br&gt;&#xA;तस्मात् सर्वाधिकं कौलं सर्वसाधारणं कथम् ॥ ८३ ॥&lt;br&gt;&#xA;षड्दर्शनानि मेऽङ्गानि पादो कुक्षिः करौ शिरः ।&lt;br&gt;&#xA;तेषु भेदन्तु यः कुर्यान्ममाङ्गं च्छेदयेत्तु सः ॥ ८४ ॥&lt;br&gt;&#xA;एतान्येव कुलस्यापि षडङ्गानि भवन्ति हि ।&lt;br&gt;&#xA;तस्माद्वेदात्मकं शास्त्रं विद्धि कौलात्मकं प्रिये ॥ ८५ ॥&lt;br&gt;&#xA;दर्शनेष्वखिलेष्वेव फलदं चैकदैवतम् ।&lt;br&gt;&#xA;भुक्तिमुक्तिप्रदं नृणां कुलेऽस्मिन् दैवतं प्रिये ॥ ८६ ॥&lt;br&gt;&#xA;लोकधर्मविरुद्धञ्च सिद्धयोगीश्वरि प्रिये ।&lt;br&gt;&#xA;कुलं प्रमाणतां याति प्रत्यक्षफलदं यतः ॥ ८७ ॥&lt;br&gt;&#xA;प्रत्यक्षञ्च प्रमाणाय सर्वेषां प्राणिनां प्रिये ।&lt;br&gt;&#xA;उपलब्धिबलात्तस्य हताः सर्वे कुताकीकाः ॥ ८८ ॥&lt;br&gt;&#xA;परोक्षं को नु जानीते कस्य किं वा भविष्यति ।&lt;br&gt;&#xA;यद्वा प्रत्यक्षफलदं तदेवोत्तमदर्शनम् ॥ ८९ ॥&lt;br&gt;&#xA;कुलधर्ममिमं ज्ञात्वा मुच्यन्ते सर्वमानवाः ।&lt;br&gt;&#xA;इति मत्वा महेशानि मया कौलं विगहीतम् ॥ ९० ॥&lt;br&gt;&#xA;त्वत्कारुण्यविहीनानां कुलज्ञानविरोधिनाम् ।          &lt;br&gt;&#xA;पशुनामनभिज्ञानां कुलधर्मो विगहीतः ॥ ९१ ॥&lt;br&gt;&#xA;यस्य जन्मान्तरे पापकर्मबन्धोऽधिको भवेत् ।&lt;br&gt;&#xA;न तस्य गुरुकारुण्यं कुलज्ञानञ्च जायते ॥ ९२ ॥&lt;br&gt;&#xA;यथान्धो नैव पश्यन्ति सूर्य सर्वप्रकाशकम् ।&lt;br&gt;&#xA;तथा कुलं न जानन्ति तव मयाविमोहिताः ॥ ९३ ॥&lt;br&gt;&#xA;शैववैष्णवसौरादि दर्शनान्यपि भक्तितः ।&lt;br&gt;&#xA;भजन्ते मानवा नित्यं वृथायासफलानि च ॥ ९४ ॥&lt;br&gt;&#xA;वेदशास्त्रागमैः प्रोक्तं भोगमोक्षैकसाधनम् ।&lt;br&gt;&#xA;मूढा निन्दन्ति हा हन्त मत्प्रियं तव दर्शनम् ॥ ९५ ॥&lt;br&gt;&#xA;भ्रामिता हि मया देवि पशवः शास्त्रकोटिषु ।&lt;br&gt;&#xA;कुलधर्म न जानन्ति वृथा ज्ञानाभिमानिनः ॥ ९६ ॥&lt;br&gt;&#xA;पशुशास्त्राणि सर्वाणि मयैव कथितानि हि ।&lt;br&gt;&#xA;मूर्त्त्यन्तरन्तु गत्वैव मोहनाय दुरात्मनाम् ॥ ९७ ॥&lt;br&gt;&#xA;महापापवशान्नृणां तेषु वाञ्छाभिजायते ।&lt;br&gt;&#xA;तेषाञ्च सदागतिर्नास्ति कल्पकोटिशतैरपि ॥ ९८ ॥&lt;br&gt;&#xA;प्रेर्यमाणोऽपि पापात्मा कुले नैव प्रवर्त्तते ।&lt;br&gt;&#xA;वार्यमाणोऽपि पुण्यात्मा कुलमेवाभिलम्वते ॥ ९९ ॥&lt;br&gt;&#xA;कुलधर्मेण देवत्वं देवाः सम्प्रतिपेदिरे ।&lt;br&gt;&#xA;मुनियोगीश्वराद्याश्च सुसिद्धिं परमां गताः ॥ १०० ॥&lt;br&gt;&#xA;पशुव्रतादिनिरताः सुलभा दाम्भिका भुवि ।&lt;br&gt;&#xA;ये कौलमेव सेवन्ते ते महान्तोऽति दुर्लभाः ॥ १०१ ॥&lt;br&gt;&#xA;मानवा बहवः सन्ति मिथ्यातत्त्वार्थवेदिनः ।&lt;br&gt;&#xA;दुर्लभोऽयं महेशानि कुलतत्त्वविशारदः ॥ १०२ ॥&lt;br&gt;&#xA;यथा रोगातुराः केचिन्मानवाः कुलनायिके ।&lt;br&gt;&#xA;दिव्यौषधं न सेवन्ते महाव्याधिविनाशनम् ॥ १०३ ॥&lt;br&gt;&#xA;तद्व्याधिवर्द्धनापथ्यं कुर्वन्ति हि कुभेषजम् ।&lt;br&gt;&#xA;तथैव जन्ममरणकृतं सांसारिकीं क्रियाम् ॥ १०४ ॥&lt;br&gt;&#xA;समाचरन्ति सततं त्वत्कारुण्यविवजीताः ।&lt;br&gt;&#xA;न भजन्ते कुलं धर्म भववन्धविमोचनम् ॥ १०५ ॥&lt;br&gt;&#xA;यथा चारण्यजातांस्तु मरीचादीन् वणिग्जनान् ।        &lt;br&gt;&#xA;मोहतो मानवाः प्रीत्या याचन्ते कुलनायिके ॥ १०६ ॥&lt;br&gt;&#xA;अनर्घ्याणि च रत्नानि न याचन्ते हि केचन ।&lt;br&gt;&#xA;तथैव पशुशास्त्राणि कर्मपाशफलानि च ॥ १०७ ॥&lt;br&gt;&#xA;इति पृच्छन्ति मूर्खास्ते तव मायाविमोहिता ।&lt;br&gt;&#xA;कुलधर्म न पृच्छन्ति भुक्तिमुक्तिफलप्रदम् ॥ १०८ ॥&lt;br&gt;&#xA;कस्तूरीं कर्दमधिया कर्पूरं लवणेच्छया ।&lt;br&gt;&#xA;शार्करं शकराभ्रान्त्या मणिं काचमनीषया ॥ १०९॥&lt;br&gt;&#xA;यथादृष्टं न मन्यन्ते करस्थमपि पामराः ।&lt;br&gt;&#xA;तथा कौलं न जानन्ति त्वत्प्रसादविवजीताः ॥ ११० ॥&lt;br&gt;&#xA;अहो मोहस्य माहात्म्यं त्वन्मायाजनितस्य च ।&lt;br&gt;&#xA;किमज्ञानपि देवेशि मोहयेदमरानपि ॥ १११ ॥&lt;br&gt;&#xA;पेयं मद्यं पलं खाद्यं समालोक्य प्रियामुखम् ।&lt;br&gt;&#xA;इत्येवाचरणं जाप्यं परिप्राप्यं परम्रपदम् ॥ ११२ ॥&lt;br&gt;&#xA;गुरुकारुण्यसंलभ्यमीदृशं कुलदर्शनम् ।&lt;br&gt;&#xA;त्वद्भक्ता एव जानन्ति नेतरे भुक्तिमुक्तिदम् ॥ ११३ ॥&lt;br&gt;&#xA;गुरूपदेशरहिता महान्त इति केचन ।&lt;br&gt;&#xA;मोहयन्ति जनान् सर्वान् स्वयं पूर्वविमोहिताः ॥ ११४ ॥&lt;br&gt;&#xA;दुराचारपराः केचिद्वाचयन्ति च पामराः ।&lt;br&gt;&#xA;कथम्भूतो भवेत् स्वामी सेवकाः स्युस्तथाविधाः ॥ ११५ ॥&lt;br&gt;&#xA;बहवः कौलिकं धर्म मिथ्याज्ञानविडम्बकाः ।&lt;br&gt;&#xA;स्वबुध्द्या कल्पयन्तीत्थं पारम्पर्यविवजीताः ॥ ११६ ॥&lt;br&gt;&#xA;मद्यपानेन मनुजो यदि सिद्धं लभेत वै ।&lt;br&gt;&#xA;मद्यपानरताः सर्वे सिद्धिं गच्छन्तु पामराः ॥ ११७ ॥&lt;br&gt;&#xA;मांसभक्षणमात्रेण यदि पुण्या गतिर्भवेत् ।&lt;br&gt;&#xA;लोके मासाशिनः सर्वे पुण्यभाजो भवन्ति हि ॥ ११८ ॥&lt;br&gt;&#xA;शक्तिसम्भोगमात्रेण यदि मोक्षो भवेत वै ।&lt;br&gt;&#xA;सर्वेऽपि जन्तवो लोके मुक्ताः स्युः स्त्रीनिषेवनात् ॥११९ ॥&lt;br&gt;&#xA;कुलमार्गो महादेवि न मया निन्दितः क्वचित् ।&lt;br&gt;&#xA;आचाररहिता येऽत्र निन्दितास्ते न चेतरे ॥ १२० ॥&lt;br&gt;&#xA;अन्यथा कौलिके धर्मे आचारः कथितो मया ।&lt;br&gt;&#xA;विचरन्त्यन्था देवि मूढाः पण्डितमानिनः ॥ १२१ ॥&lt;br&gt;&#xA;कृपाणधारागमनात् व्याघ्रकण्ठावलम्बनात् ।&lt;br&gt;&#xA;भुजङ्गधारणान्नूनमशक्यं कुलवर्त्तनम् ॥ १२२ ॥&lt;br&gt;&#xA;वृथा पानन्तु देवेशि सुरापानं तदुच्यते ।&lt;br&gt;&#xA;तत्महापातकं ज्ञेयं वेदादिषु निरूपितम् ॥ १२३ ॥&lt;br&gt;&#xA;अनाघ्रेयमनालोक्यमस्पृश्यञ्चाप्यपेयकम् ।&lt;br&gt;&#xA;मद्यं मंसं पशूनान्तु कौलिकानां महाफलम् ॥ १२४ ॥&lt;br&gt;&#xA;अमेध्यानि द्विजातीनां मद्यान्येकादशैव तु ।&lt;br&gt;&#xA;द्वादशन्तु महामद्यं सर्वेषामुत्तमोत्तमम् ॥ १२५ ॥&lt;br&gt;&#xA;सुरा वै मलमन्नानां पाप्मा तु मलमुच्यते ।&lt;br&gt;&#xA;तस्माद्ब्राह्मणराजन्यौ वैश्य न सुरां पिबेत् ॥ १२६॥&lt;br&gt;&#xA;सुरादर्शनमात्रेण कुर्यात् सूर्यावलोकनम् ।&lt;br&gt;&#xA;तत्समाघ्राणमात्रेण प्राणायामत्रयं चरेत् ॥ १२७ ॥&lt;br&gt;&#xA;आजानुभ्यां भवेन्मग्नो जले चोपवसेदहः ।&lt;br&gt;&#xA;ऊद्र्ध्व नाभेस्त्रिरात्रन्तु मद्यस्य स्पर्शने विधिः॥ १२८ ॥&lt;br&gt;&#xA;सुरापाने कामकृते ज्वलन्तीं तां विनिक्षिपेत् ।&lt;br&gt;&#xA;मुखे तया विनिर्दग्धे ततः शुद्धिमवाप्नुयात् ॥ १२९ ॥&lt;br&gt;&#xA;मद्यस्पर्शादिदोषस्य प्रायश्चित्तविधिः स्मृतः ।&lt;br&gt;&#xA;अविधानेन यो हन्यादात्मार्थं प्राणिनः प्रिये ॥ १३०॥&lt;br&gt;&#xA;निवसेन्नरके घोरे दिनानि पशुरोमभिः ।&lt;br&gt;&#xA;स मृतोऽपि दुराचारस्तिर्र्यग्योनिषु जायते ॥ १३१ ॥&lt;br&gt;&#xA;अनुमन्ता विश्वसिता निहन्ता क्रयविक्रयी ।&lt;br&gt;&#xA;संस्कर्ता चोपहर्त्ता च खादिताऽष्टौ च घातकाः ॥ १३२ ॥&lt;br&gt;&#xA;धनैवीक्रयिको हन्ति खादिता चोपभोगतः ।&lt;br&gt;&#xA;घातको वध बन्धाभ्याम् इत्येष त्रिविधो वधः ॥ १३३ ॥&lt;br&gt;&#xA;मांससन्दर्शनं कृत्वा सुरादर्शनवच्चरेत् ।&lt;br&gt;&#xA;तस्मादविधिना मांसं मद्यं न सेवते क्वचित् ॥ १३४ ॥&lt;br&gt;&#xA;विधिना सेव्यते देवि तरसा त्वं प्रसीदसि ।&lt;br&gt;&#xA;नाशयत्यपरिज्ञानात् सत्यमेव वरानने ॥ १३५ ॥&lt;br&gt;&#xA;तृणं वाप्यविधानेन छेदयेन्न कदाचन ।&lt;br&gt;&#xA;विधिना गां द्विजं वापि हत्या पापैर्न लिप्यते ॥ १३६ ॥&lt;br&gt;&#xA;बहुनात्र किमुक्तेन सारमेकं शृणु प्रिये ।&lt;br&gt;&#xA;जीवन्मुक्तिसुखोपायं कुलशास्त्रेषु गोपितम् ॥ १३७ ॥&lt;br&gt;&#xA;यन्मुमुक्षोः फलं देवि कनकस्येव सौरभम् ।&lt;br&gt;&#xA;कुलज्ञेऽप्यूर्ध्वविख्याते ज्ञानं तत्तदनुत्तमम् ॥ १३८ ॥&lt;br&gt;&#xA;कुलशास्त्राणि सर्वाणि मयैवोक्तानि पार्वति ।&lt;br&gt;&#xA;प्रमाणानि न सन्देहो न हन्तव्यानि हेतुभिः ॥ १३९ ॥&lt;br&gt;&#xA;देवताभ्यः पितृभ्यश्च मधु वाता ऋतायते ।&lt;br&gt;&#xA;स्वादिष्ठया मदिष्ठया क्षीरं सपीर्मधूदकम् ॥ १४० ॥&lt;br&gt;&#xA;हिरण्यपावाः खादिश्च अबध्नन् पुरुषं पशुम् ।&lt;br&gt;&#xA;दीक्षामुपेयादित्याद्याः प्रमाणं श्रुतयः प्रिये ॥ १४१ ॥&lt;br&gt;&#xA;इत्येतत् कथितं किञ्चित् कुलमाहात्म्यमम्बिके ।&lt;br&gt;&#xA;समासेन कुलशानि किं भूयः श्रोतुमिच्छसि ॥ १४२ ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/03/</guid>
      <description>&lt;p&gt;अथ तृतीयोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेश श्रोतुमिच्छामि सर्वधर्मोत्तमोत्तमम् ।&lt;br&gt;&#xA;ऊर्ध्वाम्नायञ्च तन्मन्त्रं माहात्म्यं वद मे प्रभो ॥ १ ॥&lt;br&gt;&#xA;श्रीईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण देवता सुप्रसीदति ॥ २ ॥&lt;br&gt;&#xA;न कदाचिन्मया प्रोक्तमितः पूर्व कुलेश्वरि ।&lt;br&gt;&#xA;कथयामि तव स्नेहादूर्ध्वाम्नायं शृणु प्रिये ॥ ३ ॥&lt;br&gt;&#xA;वेदशास्त्रपुराणानि प्रकाश्यानि कुलेश्वरि ।&lt;br&gt;&#xA;शैवशाक्तागमाः सर्वे रहस्याः परिकीत्तीताः ॥ ४ ॥&lt;br&gt;&#xA;रहस्यातिरहस्यानि कुलशास्त्राणि पार्वति ।&lt;br&gt;&#xA;रहस्यातिरहस्यानां रहस्यमिदमम्बिके ॥ ५ ॥&lt;br&gt;&#xA;ऊद्र्ध्वाम्नायस्य तत्त्वं हि पूर्णब्रह्मात्मकं परम् ।&lt;br&gt;&#xA;सुगोपितं मया यत्नादिदानीन्तु प्रकाश्यते ॥ ६ ॥&lt;br&gt;&#xA;मम पञ्चमुखेभ्यश्च पञ्चाम्नायाः समुद्गताः ।&lt;br&gt;&#xA;पूर्वश्च पश्चिमश्चैव दक्षिणश्चोत्तरस्तथा ।&lt;br&gt;&#xA;ऊर्ध्वाम्नायश्च पञ्चैते मोक्षमार्गाः प्रकीत्तीताः ॥ ७ ॥&lt;br&gt;&#xA;आम्नाया बहवः सन्ति नोर्ध्वाम्नायेन ते समाः ।&lt;br&gt;&#xA;सत्यमेतद्वरारोहे नात्र कार्या विचारणा ॥ ८ ॥&lt;br&gt;&#xA;आम्नाया बहवो गुप्तश्चतुराम्नायभेदजाः ।&lt;br&gt;&#xA;अस्मिंस्तन्त्रे समाख्याताः पूर्वं ते कुलनायिके ॥ ९ ॥&lt;br&gt;&#xA;चतुराम्नाय वेत्तारो बहवः सन्ति कामिनि ।&lt;br&gt;&#xA;ऊर्ध्वाम्नायस्य तत्त्वज्ञा विरला वीरवन्दिते ॥ १० ॥&lt;br&gt;&#xA;यावन्तः पांसवो भूमेस्तावन्तः समुदीरिताः ।&lt;br&gt;&#xA;एकैकाम्नायजा मन्त्रा भुक्तिमुक्तिफलप्रदाः ॥ ११ ॥&lt;br&gt;&#xA;उपमन्त्राश्च तावन्तः सारदाः समुदीरिताः ।&lt;br&gt;&#xA;मयैव कथितास्ते तु लोकानुग्रहकाङ्क्षया ॥ १२ ॥&lt;br&gt;&#xA;सर्वेषामपि मन्त्राणां देवतास्तत्फलप्रदाः ।&lt;br&gt;&#xA;आवयोरंशसम्भूताः समुद्दिष्टाः शुचिस्मिते ॥ १३ ॥&lt;br&gt;&#xA;सर्वमन्त्रानहं वेद्मि नान्यो जानाति कश्चन ।&lt;br&gt;&#xA;मत्प्रसादेन यः कश्चिद्वेत्ति मानवकोटिषु ॥ १४ ॥&lt;br&gt;&#xA;एकाम्नायञ्च यो वेत्ति स मुक्तो नात्र संशयः ।&lt;br&gt;&#xA;किं पुनश्चतुराम्नायवेत्ता साक्षाच्छिवो भवेत् ॥ १५ ॥&lt;br&gt;&#xA;चतुराम्नायविज्ञानादूर्ध्वाम्नायः परः प्रिये ।&lt;br&gt;&#xA;तस्मात्तदेव जानीयाद् यदीच्छेत् सिद्धिमात्मनः ॥ १६ ॥&lt;br&gt;&#xA;ऊर्ध्वत्वात् सर्वधर्माणामूर्ध्वाम्नायः प्रशस्यते ।&lt;br&gt;&#xA;ऊर्ध्वं नयत्यधःस्थञ्च ऊर्ध्वाम्नाय इतीरितः ॥ १७ ॥&lt;br&gt;&#xA;ऊर्ध्वतत्त्वात् कुलेशानि ध्वस्तसंसारसागरात् ।&lt;br&gt;&#xA;ऊर्ध्वलोकैकसेव्यत्वादूर्ध्वाम्नाय इति स्मृतः ॥ १८ ॥&lt;br&gt;&#xA;तस्माद्देवेशि जानीहि साक्षान्मोक्षैकसाधनम् ।&lt;br&gt;&#xA;सर्वाम्नायाधिकफलमूर्ध्वाम्नायं परात् परम् ॥ १९ ॥&lt;br&gt;&#xA;सर्वलोकेषु सर्वेभ्यो ह्यहं पूज्यो यथा प्रिये ।&lt;br&gt;&#xA;अम्नायेषु च सर्वेषु ऊर्ध्वाम्नायस्तथा शिवे ॥ २० ॥&lt;br&gt;&#xA;देवतानां यथा विष्णुर्ज्योतिषां भास्करो यथा ।&lt;br&gt;&#xA;तीर्थानान्तु यथा काशी स्वर्नदी सरितां यथा ॥ २१ ॥&lt;br&gt;&#xA;पर्वतानां यथा मेरुस्तरूणां चन्दनं यथा ।&lt;br&gt;&#xA;अश्वमेधः क्रतूनाञ्च पाषाणानां यथा मणिः ॥ २२ ॥&lt;br&gt;&#xA;यथा रसानां माधुर्यं धातूनां काञ्चनं यथा ।&lt;br&gt;&#xA;चतुष्पदां यथा धेनुर्यथा हंसस्तु पक्षिणाम् ॥ २३ ॥&lt;br&gt;&#xA;आश्रमाणां यथा भिक्षुर्वर्णानां ब्राह्मणो यथा ।&lt;br&gt;&#xA;मनुष्याणां यथा राजाऽवयवानां यथा शिरः ॥ २४ ॥&lt;br&gt;&#xA;आमोदानाञ्च कस्तूरी यथा काञ्चीपुरी पुराम् ।&lt;br&gt;&#xA;तथैव सर्वधर्माणामूर्ध्वाम्नायोऽधिकः प्रिये ॥ २५ ॥&lt;br&gt;&#xA;नानाजन्माजीतापारपुण्यकर्मफलोदयात् ।&lt;br&gt;&#xA;ऊर्ध्वाम्नायं विजानीयान्नान्यथा वीरवन्दिते ॥ २६ ॥&lt;br&gt;&#xA;धन्यो मनुष्यलक्षेषु जानाति कुलदर्शनम् ।&lt;br&gt;&#xA;तेषां लक्षेषु यः कश्चिदूर्ध्वाम्नायं प्रवेत्ति च ॥ २७ ॥&lt;br&gt;&#xA;न वेदैर्नागमैः शास्त्रैर्न पुराणैः सुविस्तरैः ।&lt;br&gt;&#xA;न यज्ञैर्न तपोभिर्वा न तीर्थव्रतकोटिभिः ॥ २८ ॥&lt;br&gt;&#xA;नान्यैरुपायैर्द्देवेशि मन्त्रौषधिपुरःसरैः ।&lt;br&gt;&#xA;आम्नायो ज्ञायते चोद्र्ध्वः श्रीमद्गुरुमुखं विना ॥ २९ ॥&lt;br&gt;&#xA;तमेवान्वेषयेत्तत्र सर्वज्ञं करुणानिधिम् ।&lt;br&gt;&#xA;सर्वलक्षणसम्पन्नम् ऊर्ध्वाम्नायार्थकोविदम् ।&lt;br&gt;&#xA;तस्माद्देवेशि जानीयादूर्ध्वाम्नायं कुलेश्वरि ॥ ३०॥&lt;br&gt;&#xA;आम्नायं यो नरो देवि विजानाति च तत्त्वतः ।&lt;br&gt;&#xA;लभते काङ्क्षतां सिद्धिं सत्यं सत्यं वरानने ॥ ३१ ॥&lt;br&gt;&#xA;ऊर्ध्वाम्नायं विजानाति यः सम्यक् श्रीगुरोर्मुखात् ।&lt;br&gt;&#xA;शास्त्रमार्गेण स नरो जीवन्मुक्तो न संशयः ॥ ३२ ॥&lt;br&gt;&#xA;आम्नायमीदृशं देवि विजानाति च तत्त्वतः ।&lt;br&gt;&#xA;स वन्द्यः सद्गुरुः सोऽर्च्यः स दैवज्ञः स मान्त्रिकः ।&lt;br&gt;&#xA;स सेव्यः स च संस्तुत्यः स द्रष्टव्यः स सात्त्विकः ॥ ३३ ॥&lt;br&gt;&#xA;स व्रती स तपस्वी च सोऽनुष्ठाता स पूजकः ।&lt;br&gt;&#xA;स वेदागमशास्त्रादिसर्वविद्याविशारदः ॥ ३४ ॥&lt;br&gt;&#xA;स आचार्यः स मतिमान् स यतिः स च कौलिकः ।&lt;br&gt;&#xA;स यज्वा स च पूतात्मा स जापी स च साधकः ॥ ३५ ॥&lt;br&gt;&#xA;स योगी स कृतार्थस्तु स वीरः स च उत्तमः ।&lt;br&gt;&#xA;स पुण्यात्मा स सर्वज्ञः स मुक्तः स शिवः प्रिये ॥ ३६ ॥&lt;br&gt;&#xA;तत्कुलं पावनं देवि धन्या तज्जननी स्मृता ।&lt;br&gt;&#xA;तत्पिता च कृतार्थः स्यान्मुक्तास्तत्पितरः प्रिये ।&lt;br&gt;&#xA;पुण्यास्तद्वंशजाः सर्वे पूतास्तन्मित्रबान्धवाः ॥ ३७ ॥&lt;br&gt;&#xA;बहुनेह किमुक्तेन चोर्ध्वाम्नायपरस्य च ।&lt;br&gt;&#xA;स्मरणं कीर्त्तनं वापि दर्शनं वन्दनं तथा ।&lt;br&gt;&#xA;सम्भाषणञ्च कुरुते राजसूयाधिकं फलम् ॥ ३८ ॥&lt;br&gt;&#xA;स यत्र वसते देवि तत्र श्रीवीजयो भवेत् ।&lt;br&gt;&#xA;अनामयं सुभिक्षञ्च सुवृष्टिनीरुपद्रवम् ॥ ३९ ॥&lt;br&gt;&#xA;तस्माद् गुरुप्रसादेन ऊर्ध्वाम्नायं नरोत्तमः ।&lt;br&gt;&#xA;यो वेत्ति तत्त्वतो देवि स मे प्रियतमो भवेत् ॥ ४० ॥&lt;br&gt;&#xA;पूर्वाम्नायः सृष्टिरूपः स्थितिरूपश्च दक्षिणः ।&lt;br&gt;&#xA;संहारः पश्चिमो देवि उत्तरोऽनुग्रहो भवेत् ॥ ४१ ॥&lt;br&gt;&#xA;मन्त्रयोगं विदुः पूर्वं भक्तियोगञ्च दक्षिणम् ।&lt;br&gt;&#xA;पश्चिमं कर्मयोगञ्च ज्ञानयोगं तथोत्तरम् ॥ ४२ ॥&lt;br&gt;&#xA;पूर्वाम्नायस्य सङ्केताश्चतुवींशतिरीरिताः ।&lt;br&gt;&#xA;दक्षिणाम्नायसङ्केताः पञ्चवींशतिरीरिताः ॥ ४३ ॥&lt;br&gt;&#xA;पश्चिमाम्नायसङ्केताः द्वात्रिंशत् समुदाहृताः ।&lt;br&gt;&#xA;विदुः षट्त्रिंशदाम्नाये सङ्केताः श्रीमदुत्तरे ॥ ४४ ॥&lt;br&gt;&#xA;ऊद्र्ध्वाम्नायस्य चैतानि न सन्ति कुलनायिके ।&lt;br&gt;&#xA;साक्षाच्छिवस्वरूपत्वान्न किञ्चित् कर्म विद्यते ॥ ४५ ॥&lt;br&gt;&#xA;ऊर्ध्वाम्नायस्य माहात्म्यमहं वेद्मि न चापरः ।&lt;br&gt;&#xA;मत्स्नेहात्त्वञ्च जानासि सत्यमेतद्वरानने ॥ ४६ ॥&lt;br&gt;&#xA;ऊर्ध्वाम्नायस्य माहात्म्यमिति ते कथितं मया ।&lt;br&gt;&#xA;समासेन कुलेशानि मन्त्रमाहात्म्यमुच्यते ॥ ४७ ॥&lt;br&gt;&#xA;इतः पूर्वं मया नोक्तं यस्य कस्यापि पार्वति ।&lt;br&gt;&#xA;तद्वदामि तव स्नेहाच्छृणु मत्प्राणवल्लभे ॥ ४८ ॥&lt;br&gt;&#xA;श्रीप्रासादपरामन्त्रमूर्ध्वाम्नायमधिष्ठितम् ।&lt;br&gt;&#xA;आवयोः परमाकारं यो वेत्ति स स्वयं शिवः ॥ ४९ ॥&lt;br&gt;&#xA;शिवादिक्रिमिपर्यन्तं प्राणिनां प्राणवर्त्मना ।&lt;br&gt;&#xA;निश्वासोच्छ्वासरूपेण मन्त्रोऽयं वर्त्तते प्रिये ॥ ५० ॥&lt;br&gt;&#xA;अनिलेन विना मेघो यथाकाशे न वेष्टते ।&lt;br&gt;&#xA;पराप्रसादमन्त्रेण विना लोकस्तथा प्रिये ॥ ५१ ॥&lt;br&gt;&#xA;पराप्रासादमन्त्रेण स्यूतमेतच्चराचरम् ।&lt;br&gt;&#xA;अभिन्नं तत्त्वतो देवि तालवृन्ते यथानिलः ॥ ५२ ॥&lt;br&gt;&#xA;बीजेऽङ्कुरस्तिले तैलमग्नावुष्णं रवौ प्रभा ।&lt;br&gt;&#xA;चन्द्रे ज्योत्स्नाऽनलः काष्ठे पुष्पे गन्धे जले द्रवः ॥ ५३ ॥&lt;br&gt;&#xA;शब्दे चार्थः शिवे शक्तिः क्षीरे सपीः फले रुचिः ।&lt;br&gt;&#xA;शर्करायाञ्च माधुर्यं घनसारे च शीतलम् ॥ ५४ ॥&lt;br&gt;&#xA;निग्रहानुग्रहो मन्त्रे प्रतिमायाञ्च देवता ।&lt;br&gt;&#xA;दर्पणे प्रतिबिम्बञ्च समीरे चलनं यथा ।&lt;br&gt;&#xA;पराप्रसादमन्त्रेऽपि प्रपञ्चोऽयं तथा स्थितः ॥ ५५ ॥&lt;br&gt;&#xA;वटबीजे यथा वृक्षः सूक्ष्मरूपेण तिष्ठति ।&lt;br&gt;&#xA;पराप्रासादमन्त्रेऽस्मिन् ब्रह्माण्डोऽपि तथा स्थितः ॥ ५६ ॥&lt;br&gt;&#xA;सुपक्वेषु पदार्थेषु सुरसेषु कुलेश्वरि ।&lt;br&gt;&#xA;लवणेन विना स्वादु यथा भोक्तुर्न जायते ॥ ५७ ॥&lt;br&gt;&#xA;पराप्रासादमन्त्रेण ये वा मन्त्रा न सङ्गताः ।&lt;br&gt;&#xA;ते फलं न प्रयच्छन्ति मन्त्रं शक्तिविवजीताः ॥ ५८ ॥&lt;br&gt;&#xA;श्रीप्रासादपरामन्त्रो गोपनीयः प्रयत्नतः ॥ ५९ ॥&lt;br&gt;&#xA;विचार्याहं पुराणार्थान् दर्शनाम्नायभेदजान् ।&lt;br&gt;&#xA;ग्रसमान् वेद्म्यहं मन्त्रान् शास्त्राणि विविधानि च ॥ ६० ॥&lt;br&gt;&#xA;सहस्राक्षादयो देवाः शास्त्रेषु विविधेषु च ।&lt;br&gt;&#xA;भ्रमन्ति तेषु मूढास्ते तव मायाविमोहिताः ॥ ६१ ॥&lt;br&gt;&#xA;जायन्ते च मिरयन्ते च संसारक्लेशभागिनः ।&lt;br&gt;&#xA;श्रीप्रासादपरामन्त्रं न गायन्तः कुलेश्वरि ।&lt;br&gt;&#xA;न लभन्ते हि मोक्षं ते तव मायाविमोहिताः ॥ ६२ ॥&lt;br&gt;&#xA;मद्रूपे श्रीगुरौ यस्य दृढा भक्तिः प्रजायते ।&lt;br&gt;&#xA;श्रीप्रासादपरामन्त्रं स ज्ञात्वा परिमुच्यते ॥ ६३ ॥&lt;br&gt;&#xA;पूर्वजन्मसहस्रेषु शैवादिसमयोद्यतान् ।&lt;br&gt;&#xA;चतुराम्नायजान् मन्त्रान् गुर्वाज्ञां यो भजिष्यति ॥ ६४ ॥&lt;br&gt;&#xA;स पापकञ्चुकान्मुक्तः शुद्धात्मा गुरुवत्सलः ।&lt;br&gt;&#xA;श्रीप्रासादपरामन्त्रं विजानाति न चान्यथा ॥ ६५ ॥&lt;br&gt;&#xA;सब्रह्माविष्णुरुद्राश्च शक्रादिसुरपुङ्गवाः ।&lt;br&gt;&#xA;वसुरुद्रार्कदिक्पाला मनुचन्द्रादयः प्रिये ॥ ६६ ॥&lt;br&gt;&#xA;मार्कण्डेयादिमुनयो वसिष्ठादिमुनीश्वराः ।&lt;br&gt;&#xA;सनकाद्याश्च योगीशा जीवन्मुक्ताः शुकादयः ॥ ६७ ॥&lt;br&gt;&#xA;यक्षकिन्नरगन्धर्वाः सिद्धविद्याधरादयः ।&lt;br&gt;&#xA;श्रीप्रासादपरामन्त्रप्रभवञ्चामितं फलम् ।&lt;br&gt;&#xA;प्राप्य मन्त्रमिमं पुण्यं जपन्त्यद्यापि पार्वति ॥ ६८ ॥&lt;br&gt;&#xA;सामर्थ्यं पूज्यता विद्या तेजः सौख्यमरोगिता ।&lt;br&gt;&#xA;राज्यं स्वर्गञ्च मोक्षञ्च पराप्रासादजापिनः ॥ ६९ ॥&lt;br&gt;&#xA;ब्रह्मेन्द्ररुद्रविष्णूनामपि दूरायते पदम् ।&lt;br&gt;&#xA;सर्वकर्मविहीनोऽपि पराप्रासादमन्त्रवित् ।&lt;br&gt;&#xA;सुखेन यां गतिं याति न तां सर्वेऽपि धामीकाः ॥ ७० ॥&lt;br&gt;&#xA;तस्य चिन्तामणिः कामधेनुः कल्पतरुर्गृहे ।&lt;br&gt;&#xA;कुबेरः किङ्करः साक्षात् पराप्रासादजापिनः ॥ ७१ ॥&lt;br&gt;&#xA;यथा दिव्यमणि स्पर्शाल्लौहो भवति काञ्चनम् ।&lt;br&gt;&#xA;पराप्रासादजापाच्च पशुः पशुपतिर्भवेत् ॥ ७२ ॥&lt;br&gt;&#xA;श्रीप्रासादपरामन्त्रं यो विजानाति तत्त्वतः ।&lt;br&gt;&#xA;स मां त्वाञ्च विजानाति चावयोरप्यतिप्रियः ॥ ७३ ॥&lt;br&gt;&#xA;पराप्रासादमन्त्रज्ञः श्वपचोऽपि हि पार्वति ।&lt;br&gt;&#xA;देवतास्थापने शक्तः प्रतिमादौ न संशयः ॥ ७४ ॥&lt;br&gt;&#xA;मन्त्रमात्रन्तु यो वेत्ति पराप्रासादसञ्ज्ञकम् ।&lt;br&gt;&#xA;श्वपचोऽपि हि मुच्येत किं पुनस्तद्विधानवित् ॥ ७५ ॥&lt;br&gt;&#xA;पराप्रासादमन्त्रज्ञो यत् करोति यदिच्छति ।&lt;br&gt;&#xA;यद्ब्रूते तन्महेशानि तपो ध्यानं जपो भवेत् ॥ ७६ ॥&lt;br&gt;&#xA;दीक्षापूर्वं महेशानि पारम्पर्यसमन्वितम् ।&lt;br&gt;&#xA;पराप्रासादमन्त्रं यो वेत्ति सोऽहं न संशयः ॥ ७७ ॥&lt;br&gt;&#xA;चराचरसमेतानि भुवनानि चतुर्दश ।&lt;br&gt;&#xA;पराप्रासादमन्त्रज्ञदेहे तिष्ठन्ति नित्यशः ॥ ७८ ॥&lt;br&gt;&#xA;पराप्रासादमन्त्रज्ञो यत्र तिष्ठति भामिनि ।&lt;br&gt;&#xA;दिव्यक्षेत्रं समुद्दिष्टं समन्ताद्दशयोजनम् ॥ ७९ ॥&lt;br&gt;&#xA;पराप्रासादमन्त्रार्थतत्त्वज्ञं कुलनायिके ।&lt;br&gt;&#xA;सुरासुराश्च वन्दन्ते किं पुनर्मानवादयः ॥ ८० ॥&lt;br&gt;&#xA;पराप्रासादमन्त्रज्ञो यत्र तिष्ठति पार्वति ।&lt;br&gt;&#xA;सिद्धक्षेत्रं मदीयं वा मुनिदेवगणैः सह ॥ ८१ ॥&lt;br&gt;&#xA;शैव वैष्णवदौर्गार्कगाणपत्येन्दुसम्भवान् ।&lt;br&gt;&#xA;सर्वमन्त्रान् स जानाति पराप्रासादमन्त्रवित् ॥ ८२ ॥&lt;br&gt;&#xA;श्रीप्रासादपरामन्त्रो जिह्वाग्रे यस्य वर्त्तते ।&lt;br&gt;&#xA;तस्य दर्शनमात्रेण श्वपचोऽपि विमुच्यते ॥ ८३ ॥&lt;br&gt;&#xA;ब्राह्मणो वाऽन्त्यजो वापि शुचिर्वाप्यशुचिः प्रिये ।&lt;br&gt;&#xA;पराप्रासादजापी यः स मुक्तो नात्र संशयः ॥ ८४ ॥&lt;br&gt;&#xA;गच्छतस्तिष्ठतो वापि जाग्रतः स्वपतोऽपि वा ।&lt;br&gt;&#xA;पराप्रासादमन्त्रोऽयं देवेशि न च निष्फलः ॥ ८५ ॥&lt;br&gt;&#xA;चिरेणैकैकफलदा मन्त्राः सन्ति सहस्रशः ।&lt;br&gt;&#xA;कुलेशि मन्त्रराजोऽयं शीघ्रं सर्वफलप्रदः ॥ ८६ ॥&lt;br&gt;&#xA;पराप्रासादमन्त्रोऽयं सर्वमन्त्रोत्तमोत्तमः ।&lt;br&gt;&#xA;ज्ञानतोऽज्ञानतो वापि भजतां कामदो मनुः ॥ ८७ ॥&lt;br&gt;&#xA;शचीन्द्रौ रोहिणीचन्द्रौ स्वाहाग्नी च प्रभारवी ।&lt;br&gt;&#xA;लक्ष्मीनारायणौ वाणीधातारौ रात्रिवासरौ ॥ ८८ ॥&lt;br&gt;&#xA;अग्नीषोमौ बिन्दुनादौ देवि प्रकृतिपूरुषौ ।&lt;br&gt;&#xA;आधाराधेयनामानौ भोगमोक्षौ कुलेश्वरि ॥ ८९ ॥&lt;br&gt;&#xA;प्राणापानौ च वागर्थौ प्रिये विधिनिषेधकौ ।&lt;br&gt;&#xA;सुखदुःखादि यद् द्वन्द्वं दृश्यते श्रूयते मया ।&lt;br&gt;&#xA;सर्वलोकेषु तत् सर्वमावामेव न संशयः ॥ ९० ॥&lt;br&gt;&#xA;पुंस्त्रीरूपाणि सर्वाणि चावयोरंशकानि हि ।&lt;br&gt;&#xA;पराप्रासादमन्त्रोऽयं तस्मात् सर्वात्मको भवेत् ॥ ९१ ॥&lt;br&gt;&#xA;अरूपं भावनागम्यं परं ब्रह्म कुलेश्वरि ।&lt;br&gt;&#xA;निष्कलं निर्मलं नित्यं निर्गुणं व्योमसन्निभम् ॥ ९२ ॥&lt;br&gt;&#xA;अनन्तमव्ययं तत्त्वं मनोवाचामगोचरम् ।&lt;br&gt;&#xA;पराप्रासादमन्त्रार्थसन्धानात् सम्प्रकाशते ॥ ९३ ॥&lt;br&gt;&#xA;तस्मान्मन्त्रमिदं देवि पराप्रासादसञ्ज्ञकम् ।&lt;br&gt;&#xA;परतत्त्वस्वरूपत्वात् सच्चिदानन्दलक्षणात् ॥ ९४ ॥&lt;br&gt;&#xA;शिवशक्तिमयत्वाच्च भुक्तिमुक्तिप्रदानतः ।&lt;br&gt;&#xA;सकर्मापि च निष्कर्म सगुणञ्चापि निर्गुणम् ॥ ९५ ॥&lt;br&gt;&#xA;श्रीप्रासादपरामन्त्रं सर्वमन्त्रशिरोमणि ।&lt;br&gt;&#xA;जपन् भुक्तिञ्च मुक्तिञ्च लभते नात्र संशयः ॥ ९६ ॥&lt;br&gt;&#xA;बहुनात्र किमुक्तेन सर्वसारं शृणु प्रिये ।&lt;br&gt;&#xA;श्रीप्रासादपरामन्त्रसमं मन्त्रं न विद्यते ॥ ९७ ॥&lt;br&gt;&#xA;इदमेव परं ज्ञानमिदमेव परं तपः ।&lt;br&gt;&#xA;इदमेव परं ध्यानमिदमेव परार्चनम् ॥ ९८ ॥&lt;br&gt;&#xA;इदमेव परा दीक्षा इदमेव परो जपः ।&lt;br&gt;&#xA;इदमेव परं तत्त्वमिदमेव परं व्रतम् ॥ ९९ ॥&lt;br&gt;&#xA;इदमेव परो यज्ञ इदमेव परात् परम् ।&lt;br&gt;&#xA;इदमेव परं श्रेय इदमेव परं फलम् ॥ १०० ॥&lt;br&gt;&#xA;इदमेव परं ब्रह्म इदमेव परा गतिः ।&lt;br&gt;&#xA;इदमेव परं गुह्यं सत्यं सत्यं न संशयः ।&lt;br&gt;&#xA;इति मत्वा मनुवरं तन्निष्ठः स्यात् सदा प्रिये ॥ १०१ ॥&lt;br&gt;&#xA;आगमोक्तेन विधिना क्रमपूजापुरःसरम् ।&lt;br&gt;&#xA;श्रीप्रसादपरामन्त्रं शतमष्टोत्तरं जपेत् ।&lt;br&gt;&#xA;मुच्यते ब्रह्महत्यादिमहापापैश्च पञ्चभिः ॥ १०२ ॥&lt;br&gt;&#xA;द्विशतं यो जपेद्देवि श्रीप्रासादपरामनुम् ।&lt;br&gt;&#xA;चतुरशीतिलक्षांशधारणाचरितैरपि ॥ १०३ ॥&lt;br&gt;&#xA;स्वयोनिजाङ्गवरितैरसङ्ख्यजननाजीतैः ।&lt;br&gt;&#xA;वार्द्धके यौवने बाल्ये जाग्रत्स्वप्नसुषुप्तिषु ॥ १०४ ॥&lt;br&gt;&#xA;कर्मणा मनसा वाचा ज्ञानाज्ञानकृतैरपि ।&lt;br&gt;&#xA;महापातकसङ्घैश्च ह्युपपातककोटिभिः ।&lt;br&gt;&#xA;मुच्यते नात्र सन्देहः सत्यमेतद्वरानने ॥ १०५ ॥&lt;br&gt;&#xA;त्रिशतं यो जपेद्देवि श्रीप्रासादपरामनुम् ।&lt;br&gt;&#xA;सर्वक्रतुषु यत् पुण्यं सर्वदानेषु यत् फलम् ॥ १०६ ॥&lt;br&gt;&#xA;सर्वव्रतेषु यत् पुण्यं सर्वतीर्थेषु यत् फलम् ।&lt;br&gt;&#xA;तत् फलं लभते देवि नात्र कार्या विचारणा ॥ १०७ ॥&lt;br&gt;&#xA;चतुःशतं जपेद् यस्तु श्रीप्रासादपरामनुम् ।&lt;br&gt;&#xA;सदा तस्य गृहद्वारे ह्यणिमाद्यष्टसिद्धयः ।&lt;br&gt;&#xA;सेवन्ते नात्र सन्देहः सर्वसिद्धिसमन्विताः ॥ १०८ ॥&lt;br&gt;&#xA;यद् यन्मनोऽभिलषितं तत्तत् प्राप्नोत्यसंशयः ।&lt;br&gt;&#xA;धर्मार्थकाममोक्षाश्च साक्षात्तस्य करे स्थिताः ॥ १०९ ॥&lt;br&gt;&#xA;सालोक्यप्रमुखां देवि लभेन्मुक्तिं चतुवीधाम् ।&lt;br&gt;&#xA;सत्यमेतन्न सन्देहः साधकः कुलनायिके ॥ ११० ॥&lt;br&gt;&#xA;जपेत् पञ्चशतं यस्तु श्रीप्रासादपरामनुम् ।&lt;br&gt;&#xA;तत्फलं नैव शक्नोमि कथितुं कुलनायिके ॥ १११ ॥&lt;br&gt;&#xA;तस्मात् सर्वप्रयत्नेन सर्वावस्थासु सर्वदा ।&lt;br&gt;&#xA;श्रीप्रासादपरामन्त्रं जपेद् भुक्तिविमुक्तये ॥ ११२ ॥&lt;br&gt;&#xA;नास्ति गुर्वधिकं तत्त्वं न शिवाधिकदैवतम् ।&lt;br&gt;&#xA;न हि वेदाधिका विद्या न कौलसमदर्शनम् ॥ ११३ ॥&lt;br&gt;&#xA;न कुलादधिकं ज्ञानं न ज्ञानादधिकं सुखम् ।&lt;br&gt;&#xA;नाष्टाङ्गादधिका पूजा न हि मोक्षाधिकं फलम् ।&lt;br&gt;&#xA;इदं सत्यमिदं सत्यं सत्यं सत्यं न संशयः ॥ ११४ ॥&lt;br&gt;&#xA;श्रीप्रासादपरामन्त्रमाहात्म्यमिह वणीतुम् ।&lt;br&gt;&#xA;न शक्नोमि वरारोहे कल्पकोटिशतैरपि ॥ ११५ ॥&lt;br&gt;&#xA;गिरौ सर्षपमात्रन्तु सागरे वालुका यथा ।&lt;br&gt;&#xA;तथा च मन्त्रमाहात्म्यं किञ्चित्ते कथितं मया ॥ ११६ ॥&lt;br&gt;&#xA;ऊर्ध्वाम्नायस्य माहात्म्यं श्रीप्रासादपरामनोः ।&lt;br&gt;&#xA;इति ते कथितं देवि किं भूयः श्रोतुमिच्छसि ॥ ११७ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;श्रीप्रासादपरामन्त्रकथनं नाम तृतीयोल्लासः ॥ ३ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/04/</guid>
      <description>&lt;p&gt;अथ चतुर्थोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेश श्रोतुमिच्छामि श्रीप्रासादपरामनुम् ।&lt;br&gt;&#xA;मन्त्रराजं वदेशान न्यासध्यानादिभिः सह ॥ १ ॥&lt;br&gt;&#xA;श्रीईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण शिवाकारः प्रजायते ॥ २ ॥&lt;br&gt;&#xA;इतः पूर्व मया नोक्तो मन्त्रोऽयं यस्य कस्यचित् ।&lt;br&gt;&#xA;तव स्नेहाद्वदाम्यद्य शृणु मत्प्राणवल्लभे ॥ ३ ॥&lt;br&gt;&#xA;अनन्तचन्द्रभुवनमिन्दुबिन्दुयुगान्वितः ।&lt;br&gt;&#xA;श्रीप्रासादपरामन्त्रो भुक्तिमुक्तिफलप्रदः ॥ ४ ॥&lt;br&gt;&#xA;पराप्रासादमन्त्रस्तु सादिरुक्तः कुलेश्वरि ।&lt;br&gt;&#xA;प्रकाशानन्दरूपत्वात् प्रत्यक्षफलदानतः ॥ ५ ॥&lt;br&gt;&#xA;प्रसन्नचित्तवश्यत्वात् प्रसिद्धार्थनिरूपणात् ।&lt;br&gt;&#xA;प्राक्तनाघप्रशमनात् प्रपन्नात्तीविनाशनात् ।&lt;br&gt;&#xA;प्रसादकरणाच्छीघ्रं प्रासादमनुरीरितः ॥ ६ ॥&lt;br&gt;&#xA;परतत्त्वस्वरूपत्वात् परमात्मप्रकाशनात् ।&lt;br&gt;&#xA;परमानन्दजननात् परधर्मनिदर्शनात् ॥ ७ ॥&lt;br&gt;&#xA;परोक्षफलदानाच्च परमैश्वर्यकारणात् ।&lt;br&gt;&#xA;परत्वात् सर्वमन्त्राणां परामन्त्र इतीरितः ॥ ८ ॥&lt;br&gt;&#xA;कुलमन्त्रमिदं देवि न्यासं शृणु वदामि ते ।&lt;br&gt;&#xA;आदौ प्रातः समुत्थाय गुरुदेवानुचिन्तनम् ॥ ९ ॥&lt;br&gt;&#xA;कन्दमूले मनः कृत्वा कुर्याद्विण्मूत्रमोचनम् ।&lt;br&gt;&#xA;शौचास्यशोधनं स्नानं सन्ध्यातर्पणमाचरेत् ॥ १० ॥&lt;br&gt;&#xA;एकान्ते द्वारयजनं विघ्नत्रयनिवारणम् ।&lt;br&gt;&#xA;पूजास्थानप्रवेशश्च तथासनोपवेशनम् ॥ ११ ॥&lt;br&gt;&#xA;देवीपूजागृहध्यानं शिवादिगुरुवन्दनम् ।&lt;br&gt;&#xA;आसनं गणपक्षेत्रपालवन्दनमीश्वरि ॥ १२ ॥&lt;br&gt;&#xA;पादुकास्मरणञ्चैव दिननाथार्चनं प्रिये ।&lt;br&gt;&#xA;कराङ्गशोधनं प्राणायामः स्वब्रह्मरन्ध्रके ॥ १३ ॥&lt;br&gt;&#xA;दिग्बन्धनञ्चाङ्गयुग्म विधियुक्ताञ्च मातृकाम् ।&lt;br&gt;&#xA;दशप्रकारभूताख्यां लिपिं कमठसञ्ज्ञकाम् ॥ १४ ॥&lt;br&gt;&#xA;ऋषिरस्य परः शम्भुश्छन्दश्चाव्यक्तपूवीका ।&lt;br&gt;&#xA;गायत्री देवता चात्र सर्वमन्त्रेश्वरी परा ॥ १५ ॥&lt;br&gt;&#xA;दीर्घत्रययुतं मूलं बीजं शक्तिश्च कीलकम् ।&lt;br&gt;&#xA;षड्दीर्घयुक्तमूलबीजेन षडङ्गानि च पार्वति ॥ १६ ॥&lt;br&gt;&#xA;ईशतत्पुरुषाघोरसद्योजातात्मनस्तथा ।&lt;br&gt;&#xA;पञ्चाङ्गुलिषु विन्यस्य मूत्तीं वक्त्रेषु विन्यसेत् ॥ १७ ॥&lt;br&gt;&#xA;पञ्चसु ब्रह्मणि तथैवाङ्गविन्यासमाचरेत् ।&lt;br&gt;&#xA;आधारशक्तिमारभ्य पीठमन्त्रान्तमम्बिके ॥ १८ ॥&lt;br&gt;&#xA;अल्पषोढां कुलेशानि कुर्यात् पूर्वोक्तवर्त्मना ।&lt;br&gt;&#xA;महाषोढाह्वयं न्यासं ततः कुर्यात् समाहितः ।&lt;br&gt;&#xA;वक्ष्यमाणेन विधिना देवताभावसिद्धये ॥ १९ ॥&lt;br&gt;&#xA;यस्य कस्यापि नैवोक्तं तव स्नेहाद्वदाम्यहम् ।&lt;br&gt;&#xA;प्रपञ्चो भुवनं मूतीर्मन्त्रदेवतमातरः ।&lt;br&gt;&#xA;महाषोढाह्वयो न्यासः सर्वन्यासोत्तमोत्तमः ॥ २० ॥&lt;br&gt;&#xA;तत्रादौ परमेशानि प्रपञ्चन्यास उच्यते ।&lt;br&gt;&#xA;प्रपञ्चद्वीपजलधिगिरिपत्तनपीठकाः ॥ २१ ॥&lt;br&gt;&#xA;क्षेत्रं वनाश्रमगुहानदीचत्वरकोद्भिदः ।&lt;br&gt;&#xA;स्वेदाण्डजजरायुजा इत्युक्तास्ते हि षोडश ॥ २२ ॥&lt;br&gt;&#xA;श्रीर्माया कमला विष्णुवल्लभा पद्मधारिणी ।&lt;br&gt;&#xA;समुद्रतनया लोकमाता कमलवासिनी ॥ २३ ॥&lt;br&gt;&#xA;इन्दिरा मा रमा पद्मा तथा नारायणप्रिया ।&lt;br&gt;&#xA;सिद्धलक्ष्मी राजलक्ष्मीर्महालक्ष्मीरितीरिताः ।&lt;br&gt;&#xA;शक्तयस्तु प्रपञ्चानां स्वराणामधिदेवताः ॥ २४ ॥&lt;br&gt;&#xA;लवस्त्रुटिः कला काष्ठा निमेषः श्वास एव हि ।&lt;br&gt;&#xA;घटिका च मुहूर्त्तश्च प्रहरो दिवसस्तथा ॥ २५ ॥&lt;br&gt;&#xA;सन्ध्या रात्रिस्तिथिश्चैव वारो नक्षत्रमेव च ।&lt;br&gt;&#xA;योगश्च करणं पक्षौ मासो राशिरृतुस्तथा ॥ २६ ॥&lt;br&gt;&#xA;अयनं वत्सरयुगप्रलयाः पञ्चविंशतिः ।&lt;br&gt;&#xA;एतेषां स्थाननियमो हृदयान्तः समीरितः ॥ २७ ॥&lt;br&gt;&#xA;आर्योमा चण्डिका दुर्गा शिवाऽपर्णाऽम्बिका सती ।&lt;br&gt;&#xA;ईश्वरी शाम्भवीशानी पार्वती सर्वमङ्गला ॥ २८ ॥&lt;br&gt;&#xA;दाक्षायणी हैमवती महामाया महेश्वरी ।&lt;br&gt;&#xA;मृडानी चैव रुद्राणी सर्वाणी परमेश्वरी ॥ २९ ॥&lt;br&gt;&#xA;काली कात्यायनी गौरी भवानीति समीरिता ।&lt;br&gt;&#xA;शक्तयः स्युर्लवादीनां स्पर्शानामधिदेवताः ।&lt;br&gt;&#xA;एतासां स्थाननियमो हृदयान्तः समीरितः ॥ ३० ॥&lt;br&gt;&#xA;पञ्चभूतानि तन्मात्रं ज्ञानकर्मेन्द्रियाणि च ।&lt;br&gt;&#xA;गुणान्तःकरणावस्था ध्यायेद्दोषान् दशानिलान् ॥ ३१ ॥&lt;br&gt;&#xA;ब्राह्मी वागीश्वरी वाणी सावित्री च सरस्वती ।&lt;br&gt;&#xA;गायत्री वाक्प्रदा पश्चात् शारदा भारती प्रिये ।&lt;br&gt;&#xA;विद्यात्मिका पञ्चभूतव्यापकानामधीश्वराः ॥ ३२ ॥&lt;br&gt;&#xA;वाग्भवं भुवनेशीञ्च लक्ष्मीबीजं त्रितारकम् ।&lt;br&gt;&#xA;त्रितारमूलीविद्यान्त मातृकाक्षरतः परम् ॥ ३३ ॥&lt;br&gt;&#xA;वदेत् प्रपञ्चरूपायै श्रियै नम इति क्रमात् ।&lt;br&gt;&#xA;प्रपञ्चादिभिरायोज्य वर्णान शक्तीनीयोजयेत् ।&lt;br&gt;&#xA;मातृकान्याससम्प्रोक्तस्थानेष्वेवं न्यसेत् प्रिये ॥ ३४ ॥&lt;br&gt;&#xA;त्रितारमूलसकलप्रपञ्चादि स्वरूपतः ।&lt;br&gt;&#xA;आयै पराम्बादेव्यैनम उक्त्वा व्यापकं न्यसेत् ॥ ३५ ॥&lt;br&gt;&#xA;प्रपञ्चन्यास एव स्याद् भुवनन्यास उच्यते ।&lt;br&gt;&#xA;त्रितारमूलमन्त्रान्ते अ आम् इम् अतलं वदेत् ॥ ३६ ॥&lt;br&gt;&#xA;लोकञ्च निलयञ्चैव शतकोटिपदं ततः ।&lt;br&gt;&#xA;गुह्याद्या योगिनी मूलङेयुतन्तु वदेत् प्रिये ॥ ३७ ॥&lt;br&gt;&#xA;वदेदाधारशक्त्यम्बादेव्यै च पादयोर्न्यसेत् ।&lt;br&gt;&#xA;ई उम् ऊं वितलं गुह्यतरं चानन्तसञ्ज्ञकम् ।&lt;br&gt;&#xA;शेषञ्च पूर्ववत् प्रोच्य गुल्फयोर्देवि विन्यसेत् ॥ ३८ ॥&lt;br&gt;&#xA;ऋम् ऋम् ऌं सुतलञ्चातिगुह्यं चाविन्त्यसञ्ज्ञकम् ।&lt;br&gt;&#xA;शेषच्च पूर्ववत् प्रोच्य जङ्घयोवीन्यसेत् प्रिये ॥ ३९ ॥&lt;br&gt;&#xA;ऌम् एम् एं महातलञ्च महागुह्यं पदं ततः ।&lt;br&gt;&#xA;शेषञ्च पूर्ववत् प्रोच्य देवि जान्वोः प्रविन्यसेत् ॥ ४० ॥&lt;br&gt;&#xA;ॐ औं तलातलं देवि परं गुह्याभिधानकम् ।&lt;br&gt;&#xA;शेषञ्च पूर्ववत् प्रोच्य ऊर्वोर्देवेशि विन्यसेत् ॥ ४१ ॥&lt;br&gt;&#xA;अम् अः रसातलञ्चैव रहस्यं ज्ञानसञ्ज्ञकम् ।&lt;br&gt;&#xA;शेषञ्च पूर्ववत् प्रोच्य गुह्यदेशे प्रविन्यसेत् ॥ ४२ ॥&lt;br&gt;&#xA;कवर्गणापि पातालं लोकेति निलयेति च ।&lt;br&gt;&#xA;शेषञ्च पूर्ववत् प्रोच्य मूलाधारे तु विन्यसेत् ॥ ४३ ॥&lt;br&gt;&#xA;चवर्गं भूतलञ्चेति रहस्यं डाकिनीमपि ।&lt;br&gt;&#xA;शेषञ्च पूर्ववत् प्रोच्य स्वाधिष्ठाने न्यसेत् प्रिये ॥ ४४ ॥&lt;br&gt;&#xA;टवर्गेण भुवो लोकं रहस्यं राकिणीमपि ।&lt;br&gt;&#xA;शेषञ्च पूर्ववत् प्रोच्य नाभौ च विन्यसेत् प्रिये ॥ ४५ ॥&lt;br&gt;&#xA;तवर्गं स्वश्च परमरहस्य लाकिनीमपि ।&lt;br&gt;&#xA;शेषञ्च पूर्ववत् प्रोच्य हृदये विन्यसेत् प्रिये ॥ ४६ ॥&lt;br&gt;&#xA;पवर्गञ्च महर्लोकं रहस्यं काकिनीमपि ।&lt;br&gt;&#xA;शेषञ्च पूर्ववत् प्रोच्य तालुमूले न्यसेत् प्रिये ॥ ४७ ॥&lt;br&gt;&#xA;यवर्गञ्च जनो गुप्ततरञ्च शाकिनीमपि ।&lt;br&gt;&#xA;शेषञ्च पूर्ववत् प्रोच्य आज्ञायाञ्च न्यसेत् प्रिये ॥ ४८ ॥&lt;br&gt;&#xA;शवर्गञ्च तपश्चातिगुह्यञ्च हाकिनीमपि ।&lt;br&gt;&#xA;शेषञ्च पूर्ववत् प्रोच्य ललाटे विन्यसेत् प्रिये ॥ ४९ ॥&lt;br&gt;&#xA;लं क्षं सत्यं महागुह्यं यक्षिणीमपि च प्रिये ।&lt;br&gt;&#xA;शेषञ्च पूर्ववत् प्रोच्य ब्रह्मरन्ध्रे च विन्यसेत् ॥ ५० ॥&lt;br&gt;&#xA;त्रितारमूलमन्त्रान्ते चतुर्दशभुवं वदेत् ।&lt;br&gt;&#xA;नाधिपायै श्रीपरायै देव्यै च व्यापकं न्यसेत् ॥ ५१ ॥&lt;br&gt;&#xA;कृत्वैवं भुवनन्यासं मूत्तीन्यासमथाचरेत् ।&lt;br&gt;&#xA;केशवनारायणमाधवगोविन्दविष्णवः ॥ ५२ ॥&lt;br&gt;&#xA;मधुसूदनसञ्ज्ञश्च स्यात्त्रिविक्रमवामनौ ।&lt;br&gt;&#xA;श्रीधरश्च हृषीकेशः पद्मनाभो दामोदरः ।&lt;br&gt;&#xA;वासुदेवः सङ्कर्षणः प्रद्युम्नश्चानिरुद्धकः ॥ ५३ ॥&lt;br&gt;&#xA;अक्षोरोष्टदा चेशानी चोग्रोद्ध्र्वनयना तथा ।&lt;br&gt;&#xA;ऋद्धिश्च रूपिणी लुप्ता लूनदोषैकनायिका ॥ ५४ ॥&lt;br&gt;&#xA;एङ्कारिणी चौघवती सर्वकामाञ्जनप्रभा ।&lt;br&gt;&#xA;अस्थि मालाधरा चेति सम्प्रोक्ताः स्वरदेवताः॥ ५५ ॥&lt;br&gt;&#xA;भवः शर्वाऽन्थ रुद्रश्च पशुपतिश्चोग्र एव च ।&lt;br&gt;&#xA;महादेवस्तथा भीम ईशस्तत्पुरुषाह्वयः ॥&lt;br&gt;&#xA;अघोरसद्योजातौ च वामदेव इतीरिताः ॥ ५६ ॥&lt;br&gt;&#xA;करभद्रा खगबला गरिमादिफलप्रदा ।&lt;br&gt;&#xA;घण्टाधरोग्रनयना चन्द्रधर्त्री ततः परम् ।&lt;br&gt;&#xA;छन्दोमयी जगत्स्थाना ज्वलत्तारा ततः परम् ॥ ५७ ॥&lt;br&gt;&#xA;ज्ञानदा च टङ्कधरा धृतिर्द्वादश ईरिताः ।&lt;br&gt;&#xA;कभादीनां ठडान्तानां वर्णानां देवतास्त्विमाः ॥ ५८ ॥&lt;br&gt;&#xA;ब्रह्मा प्रजापतिर्वेधाः परमेष्ठी पितामहः ।&lt;br&gt;&#xA;विधाता च विरिञ्चिश्च स्रष्टा च चतुराननः ॥&lt;br&gt;&#xA;हिरण्यगर्भ इत्युक्ताः क्रमाद् ब्रह्मादयो दश ॥ ५९ ॥&lt;br&gt;&#xA;यक्षिणी रञ्जिनी लक्ष्मीवज्रिणी शशिधारिणी ।&lt;br&gt;&#xA;षडाधारलया सर्वनायिका हसितानना ।&lt;br&gt;&#xA;ललिता च क्षमा चेति प्रोक्ता याद्यर्णदेवताः ॥ ६० ॥&lt;br&gt;&#xA;त्रितारमूलमन्त्रान्ते स्वरान् विष्णून् सशक्तिकान् ।&lt;br&gt;&#xA;चतुर्थ्या नमसा युक्तान् मस्तके चानने न्यसेत् ॥ ६१ ॥&lt;br&gt;&#xA;सस्कन्धपार्श्वकट्यूरु जानुजङ्घापदेषु च ।&lt;br&gt;&#xA;दक्षादिवामपर्यन्तं विन्यसेत् परमेश्वरि ॥ ६२ ॥&lt;br&gt;&#xA;कभाद्यर्णयुतान् मन्त्री भवादीन शक्तिसंयुतान् ।&lt;br&gt;&#xA;पादपार्श्वबाहुकण्ठपञ्चवक्त्रेषु विन्यसेत् ।&lt;br&gt;&#xA;दशाधारेषु ब्रह्मादीन् यादि शक्तियुतान्न्यसेत् ॥ ६३ ॥&lt;br&gt;&#xA;त्रितारमूलमन्त्रान्ते श्रीत्रिमूर्त्त्यम्बिकां वदेत् ।&lt;br&gt;&#xA;आयै पराम्बादेव्यै च नमसा व्यापकं न्यसेत् ।&lt;br&gt;&#xA;मूतीन्यासं विधायेत्थं मन्त्रन्यासं समाचरेत् ॥ ६४ ॥&lt;br&gt;&#xA;त्रितारमूलम् अम् आम् इम् एकलक्षञ्च कोटि च ।&lt;br&gt;&#xA;भेदश्च प्रणवाद्येकाक्षरात्माखिलमन्त्रतः ॥ ६५ ॥&lt;br&gt;&#xA;ततोऽधिदेवतायै स्यात् सकलञ्च फलप्रदाम् ।&lt;br&gt;&#xA;आयै तथैककूटेश्वर्यम्बादेव्यै नमो वदेत् ॥ ६६ ॥&lt;br&gt;&#xA;ई उम् ऊम् आदि हंसादे द्विकूटं पूर्ववत् परम् ।&lt;br&gt;&#xA;ऋम् ऋम् ऌम् आदि वह्न्यादि त्रिकूटं पूर्ववत् परम् ॥ ६७ ॥&lt;br&gt;&#xA;ॡम् एम् एं चतुर्लक्षं चन्द्रादि पूर्ववत् परम् ।&lt;br&gt;&#xA;ॐ औम् अम् अः पञ्चलक्षं सूर्यादि पूर्ववत् परम् ॥ ६८ ॥&lt;br&gt;&#xA;कं खं गं चैव षड्लक्षं स्कन्दादि पूर्ववत् परम् ।&lt;br&gt;&#xA;घं ङं चं सप्तलक्षं गणेशादि पूर्ववत् परम् ॥ ६९ ॥&lt;br&gt;&#xA;छं जं झम् अष्टलक्षं वटुकादि पूर्ववत् परम् ।&lt;br&gt;&#xA;ञं टं ठं नवलक्षञ्च ब्रह्मादि पूर्ववत् परम् ॥ ७० ॥&lt;br&gt;&#xA;डं ढं णं दशलक्षञ्च विष्ण्वादि पूर्ववत् परम् ।&lt;br&gt;&#xA;तं थं दम् एकादशलक्षं रुद्रादि पूर्ववत् परम् ॥ ७१ ॥&lt;br&gt;&#xA;धं नं पं द्वादशलक्षं वाण्यादि पूर्ववत् परम् ।&lt;br&gt;&#xA;फं बं भं त्रयोदशलक्षं लक्ष्म्यादि पूर्ववत् परम् ॥ ७२ ॥&lt;br&gt;&#xA;मं यं रं चतुर्दशलक्षं गौर्य्यादि पूर्ववत् परम् ।&lt;br&gt;&#xA;लं वं शं पञ्चदशलक्षं दुर्गादि पूर्ववत् परम् ।&lt;br&gt;&#xA;षं सं हं लं क्षं षोडशलक्षं त्रिपुरादि च षोडशा ॥ ७३ ॥&lt;br&gt;&#xA;अक्षरात्मा खिलमन्त्राधिदेवतायै सकलं ततः ।&lt;br&gt;&#xA;तथा फलप्रदायै च षोडश कूटेश्वरी पुनः ॥ ७४ ॥&lt;br&gt;&#xA;अम्बादेव्यै नमः प्रोक्तो मन्त्रन्यासो महेश्वरि ।&lt;br&gt;&#xA;आधारलिङ्गयोर्नाभिहृत्कण्ठे नेत्रयोरपि ॥ ७५ ॥&lt;br&gt;&#xA;निबोधिकायामर्द्धेन्दौ बिन्दौ चैव कलापदे ।&lt;br&gt;&#xA;उन्मन्यां विष्णुक्त्रे च नादे नादान्त एव च ।&lt;br&gt;&#xA;ध्रुवमण्डलदेशे च विन्यसेत् कुलनायिके ॥ ७६ ॥&lt;br&gt;&#xA;त्रितारमूलमन्त्रान्ते सर्वमन्त्रात्मिकापदम् ।&lt;br&gt;&#xA;आयै पराम्बादेव्यै च हृदये व्यापकं न्यसेत् ॥ ७७ ॥&lt;br&gt;&#xA;मन्त्रन्यासं विधायेत्थं दैवतन्यासमाचरेत् ।&lt;br&gt;&#xA;त्रितारमूलमन्त्रान्ते अम् आं सहस्रकोटि च ॥ ७८ ॥&lt;br&gt;&#xA;योगिनीकुलशब्दान्ते सेवितायै पदं वदेत् ।&lt;br&gt;&#xA;निवृत्त्यम्बापदं देव्यै नम इत्युच्चरेत् प्रिये ॥ ७९ ॥&lt;br&gt;&#xA;इम् ई योगिनीप्रतिष्ठां शेषं पूर्ववदुच्चरेत् ।&lt;br&gt;&#xA;उम् ऊं तपस्वि विद्याञ्च शेषं पूर्ववदुच्चरेत् ॥ ८० ॥&lt;br&gt;&#xA;ऋं ॠं शान्तं तथा शान्तिं शेषं पूर्ववदुच्चरेत् ।&lt;br&gt;&#xA;ऌं ॡं मुनिं शान्त्यतीतां शेषं पूर्ववदुच्चरेत् ॥ ८१ ॥&lt;br&gt;&#xA;एम् ए देवञ्च हृल्लेखां शेषं पूर्ववदुच्चरेत् ।&lt;br&gt;&#xA;ॐ औं राक्षसशब्दान्ते गगनां पूर्ववत् परम् ।&lt;br&gt;&#xA;अम् अः विद्याधरं रक्तां शेषं पूर्ववदुच्चरेत् ॥ ८२ ॥&lt;br&gt;&#xA;कं खं सिद्धिमहोच्छ्रुष्मां शेषं पूर्ववदुच्चरेत् ।&lt;br&gt;&#xA;गं घं साध्यकरालाञ्च शेषं पूर्ववदुच्चरेत् ॥ ८३ ॥&lt;br&gt;&#xA;डं चं साप्सरसं जयां शेषं पूर्ववदुच्चरेत् ।&lt;br&gt;&#xA;छं जं गन्धर्वविजयां शेषं पूर्ववदुच्चरेत् ॥ ८४ ॥&lt;br&gt;&#xA;झं ञं गुह्यकशब्दान्ते अजितां शेषं पूर्ववत् परम् ।&lt;br&gt;&#xA;टं ठं यक्षापराजितां शेषं पूर्ववदुच्चरेत् ॥ ८५ ॥&lt;br&gt;&#xA;डं ढं किन्नरवामाञ्च शेषं पूर्ववदुच्चरेत् ।&lt;br&gt;&#xA;णं तं पन्नगज्येष्ठाञ्च शेषं पूर्ववदुच्चरेत् ॥ ८६ ॥&lt;br&gt;&#xA;थं दं चं पितृरौद्राम्बां शेषं पूर्ववदुच्चरेत् ।&lt;br&gt;&#xA;धं नं गणेशमायाञ्च शेषं पूर्ववदुच्चरेत् ॥ ८७ ॥&lt;br&gt;&#xA;पं फं भैरवशब्दान्ते कुण्डलीं पूर्ववत् परम् ।&lt;br&gt;&#xA;बं भं वटुक कालीञ्च शेषं पूर्ववदुच्चरेत् ॥ ८८ ॥&lt;br&gt;&#xA;मं यं क्षेत्रेशशब्दान्ते कालरात्रिञ्च पूर्ववत् ।&lt;br&gt;&#xA;रं लं प्रमथभगवतीं शेषं पूर्ववदुच्चरेत् ॥ ८९ ॥&lt;br&gt;&#xA;वं शं ब्रह्मसर्वेश्वरीं शेषं पूर्ववदुच्चरेत् ।&lt;br&gt;&#xA;षं सं विष्णुञ्च सर्वज्ञां शेषं पूर्ववदुच्चरेत् ॥ ९० ॥&lt;br&gt;&#xA;हं लं रुद्रसर्वकर्त्री शेषं पूर्ववदुच्चरेत् ।&lt;br&gt;&#xA;क्षं चराचरशक्तिञ्च शेषं पूर्ववदुच्चरेत् ॥ ९१ ॥&lt;br&gt;&#xA;अङ्गुष्ठगुल्फजङ्घासु जानूरुकटिपार्श्वके ।&lt;br&gt;&#xA;स्तनकक्ष करस्कन्धकर्णमूर्द्धस्वपि क्रमात् ॥ ९२ ॥&lt;br&gt;&#xA;दक्षभागदिवामान्तं विन्यसेत् कुलनायिके ।&lt;br&gt;&#xA;त्रितारमूलमन्त्रान्ते सर्वदेवात्मिकां पदम् ॥ ९३ ॥&lt;br&gt;&#xA;आयै पराम्बादेव्यै च हृदये व्यापकं न्यसेत् ।&lt;br&gt;&#xA;देवन्यासं विधायेत्थं मातृकान्यासमाचरेत् ॥ ९४ ॥&lt;br&gt;&#xA;त्रितारमूलमन्त्रान्ते कवर्गानन्तकोटिभू ।&lt;br&gt;&#xA;चरीकुलसेवितायै आं क्षां हि मङ्गलापदम् ॥ ९५ ॥&lt;br&gt;&#xA;अम्बादेव्यै नमो ब्रूयादां क्षां ब्रह्माण्यतः परम् ।&lt;br&gt;&#xA;अम्बादेव्यै ततोऽनन्तकोटिभूतं कुलं वदेत् ॥ ९६ ॥&lt;br&gt;&#xA;सहितायै ततो मङ्गलनाथाय अं क्षं वदेत् ।&lt;br&gt;&#xA;अं क्षम् असिताङ्गभैरवनाथाय नम उच्चरेत् ॥ ९७ ॥&lt;br&gt;&#xA;चवर्गं खेचरीम् ई लां चचीकाञ्च महेश्वरीम् ।&lt;br&gt;&#xA;वेतालम् इं लं चचीकं रुरुं शेषञ्च पूर्ववत् ॥ ९८ ॥&lt;br&gt;&#xA;टवंर्ग पातालचरीम् ऊं हां योगेश्वरीं वदेत् ।&lt;br&gt;&#xA;कौमारीञ्च पिशाचञ्च उं हं योगेशचण्डकौ ॥ ९९ ॥&lt;br&gt;&#xA;तवर्गं दिक्चरीम् ऋं सां हरसिद्धाञ्च वैष्णवीम् ।&lt;br&gt;&#xA;अपस्मारम् ऋं सं हरसिद्धक्रोधादिपूर्ववत् ॥ १०० ॥&lt;br&gt;&#xA;पवर्गं सहचरीम् ऌं षां भट्टि वाराह्यतः परम् ।&lt;br&gt;&#xA;ब्रह्मराक्षसकम् ऌं षां भट्टोन्मत्तादि पूर्ववत् ॥ १०१ ॥&lt;br&gt;&#xA;यवर्ग स्याद्गिरिचरीम् एं शां किलकिलेति च ।&lt;br&gt;&#xA;इद्राणीं चेटकम् एं शं किलिः कापालिकस्तथा ॥ १०२ ॥&lt;br&gt;&#xA;शवर्गं स्यात् वनचरीम् औं वां कालादिरात्रि च ।&lt;br&gt;&#xA;चामुण्डां प्रेतं ॐ वं च कालरात्रिश्च भीषणः ॥ १०३ ॥&lt;br&gt;&#xA;लं क्षं जलचरीम् अः लां वदेत् वश्चञ्च भीषणाम् ।&lt;br&gt;&#xA;महालक्ष्मीं शाकिनीश्च अं लं पश्चाच्च भीषणम् ॥ १०४ ॥&lt;br&gt;&#xA;संहारभैरवञ्चैव शेषं पूर्ववदुच्चरेत् ।&lt;br&gt;&#xA;मूलाधारलिङ्गनाभिष्वनाहतविशुद्धयोः ॥ १०५ ॥&lt;br&gt;&#xA;आज्ञाभाल तलब्रह्मरन्ध्रेष्वेवं प्रविन्यसेत् ।&lt;br&gt;&#xA;त्रितारमूलमन्त्रान्ते मातृभैरवशब्दतः ॥ १०६ ॥&lt;br&gt;&#xA;अधिपायै पराम्बा देव्यै नमो व्यापकं न्यसेत् ।&lt;br&gt;&#xA;मातृन्यास महेशानि कुर्यादेवं समाहितः ॥ १०७ ॥&lt;br&gt;&#xA;एवं न्यस्ततनुर्दैवि ध्यायेद्देवमनन्यधीः ।&lt;br&gt;&#xA;अमृतार्णवमध्योद्यन्मणिद्वीपे सुशोभिते ॥ १०८ ॥&lt;br&gt;&#xA;कल्पवृक्षवनान्तःस्थमणि माणिक्यमण्डपे ।&lt;br&gt;&#xA;नवरत्नमय श्रीमत्सिंहासनगतेम्बुजे ॥ १०९ ॥&lt;br&gt;&#xA;त्रिकोणान्तःसमासीनं चन्द्रसूर्यायुतप्रभम् ।&lt;br&gt;&#xA;अर्द्धाम्बिकासमायुक्तं प्रविभक्तविभूषणम् ॥ ११० ॥&lt;br&gt;&#xA;कोटिकन्दर्पलावण्यं सदा षोडशवाषीकम् ।&lt;br&gt;&#xA;मन्दस्मितमुखाम्भोजं त्रिनेत्रं चन्द्रशेखरम् ॥ १११ ॥&lt;br&gt;&#xA;दिव्याम्बरस्रगालेपं दिव्याभरणभूषितम् ।&lt;br&gt;&#xA;पानपात्रञ्च चिन्मुदां त्रिशूलं पुस्तकं करैः ॥ ११२ ॥&lt;br&gt;&#xA;विद्यासंसिद्धिं बिभ्राणां सदानन्दमुखेक्षणम् ।&lt;br&gt;&#xA;महाषोढोदिताशेषदेवतागणसेवितम् ॥ ११३ ॥&lt;br&gt;&#xA;एवं चित्ताम्बुजे ध्यायेदर्द्धनारीश्वरं शिवम् ।&lt;br&gt;&#xA;पुंरूपं वा स्मरेद्देवि स्त्रीरूपं वा विचिन्तयेत् ॥ ११४ ॥&lt;br&gt;&#xA;अथवा निष्कलं ध्यायेत् सच्चिदानन्दलक्षणम् ।&lt;br&gt;&#xA;सवतेजोमयं देवि सचराचरविग्रहम् ॥ ११५ ॥&lt;br&gt;&#xA;ततः सन्दर्शयेन्मुद्रादशकं परमेश्वरि ।&lt;br&gt;&#xA;योनि लिङ्गञ्च सुरभि हेतिमुद्राचतुष्टयम् ॥ ११६ ॥&lt;br&gt;&#xA;वनमालां महामुद्रां नभोमुद्रामिति क्रमात् ।&lt;br&gt;&#xA;यथाशक्ति मन्त्रमूलं जपेत् श्रीपादुकामपि ।&lt;br&gt;&#xA;मूध्नी सञ्चिन्तयेद्देवि श्रीगुरुं शिवरूपिणम् ॥ ११७ ॥&lt;br&gt;&#xA;सहस्रदलपङ्कजे सकलशीतरश्मिप्रभम्&lt;br&gt;&#xA;वराभयकराम्बुजं विमलगन्धपुष्पाम्बरम् ।&lt;br&gt;&#xA;प्रसन्नवदनेक्षणं सकलदेवतारूपिणम्&lt;br&gt;&#xA;स्मरेत् शिरसि हंसगं तदभिधानपूर्वं गुरुम् ॥ ११८ ॥&lt;br&gt;&#xA;एवं न्यासे कृते देवि साक्षात् परशिवो भवेत् ।&lt;br&gt;&#xA;मन्त्री नैवात्र सन्देहो निग्रहानुग्रहक्षमः ॥ ११९ ॥&lt;br&gt;&#xA;महाषोढाह्वयं न्यासं यः करोति दिने दिने ।&lt;br&gt;&#xA;देवाः सर्वे नमस्यन्ति तं नमामि न संशयः ॥ १२० ॥&lt;br&gt;&#xA;महाषोढाह्वयं न्यासं करोति यत्र पार्वति ।&lt;br&gt;&#xA;दिव्यक्षेत्रं समुद्दिष्टं समन्ताद्दशयोजनम् ॥ १२१ ॥&lt;br&gt;&#xA;कृत्वा न्यासमिमं देवि यत्र गच्छति मानवः ।&lt;br&gt;&#xA;तत्र स्याद्विजयो लाभः सम्मानः पौरुषं प्रिये ॥ १२२ ॥&lt;br&gt;&#xA;महाषोढाकृतन्यासस्तेन यो वन्द्यते शिवे ।&lt;br&gt;&#xA;षण्मासान्मृत्युमाप्नोति यदि त्राता शिवः स्वयम् ॥ १२३ ॥&lt;br&gt;&#xA;वज्रपञ्जरनामानमेतं न्यासं करोति यः ।&lt;br&gt;&#xA;दिव्यन्तरीक्षभूशैलजलारण्यनिवासिनः ॥ १२४ ॥&lt;br&gt;&#xA;प्रचण्डभूतवेतालदेवरक्षोग्रहादयः ।&lt;br&gt;&#xA;भयग्रस्तेन मनसा नेक्षन्ते तं कुलेश्वरि ॥ १२५ ॥&lt;br&gt;&#xA;महाषोढाकृतन्यासं ब्रह्माविष्णुशिवादयः ।&lt;br&gt;&#xA;देवाः सर्वे नमस्यन्ति ऋषयोऽपि मुनीश्वराः ॥ १२६ ॥&lt;br&gt;&#xA;बहुनोक्तेन किं देवि न्यासमेतं मम प्रियम् ।&lt;br&gt;&#xA;नापुत्राय वदेद्देवि नाशिष्याय प्रकाशयेत् ॥ १२७ ॥&lt;br&gt;&#xA;आज्ञासिद्धिमवाप्नोति तस्मान्न्यासं समाचरेत् ।&lt;br&gt;&#xA;अस्मात् परतरा रक्षा देवताभावसिद्धिदा ।&lt;br&gt;&#xA;लोके नास्ति न सन्देहः सत्यं सत्यं वरानने ॥ १२८ ॥&lt;br&gt;&#xA;ऊर्ध्वाम्नायप्रवेशश्च पराप्रासादचिन्तनम् ।&lt;br&gt;&#xA;महाषोढापरिज्ञानं नाल्पस्य तपसः फलम् ॥ १२९ ॥&lt;br&gt;&#xA;इति ते कथितं देवि मन्त्रोद्धारादिकं प्रिये ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ १३० ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;माहाषोढाकथनं नाम चतुर्थोल्लासः ॥ ४ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/05/</guid>
      <description>&lt;p&gt;अथ पञ्चमोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेशाधारपात्राणां पिशितानाञ्च लक्षणम् ।&lt;br&gt;&#xA;कुलद्रव्यस्य निर्माणं भेदं माहात्म्यमेव च ॥ १ ॥&lt;br&gt;&#xA;अविधानेन यत् पापं सविधानेन यत् फलम् ।&lt;br&gt;&#xA;तत् सर्वं श्रोतुमिच्छामि वद मे करुणानिधे ॥ २ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण त्रिदशैः समतां व्रजेत् ॥ ३ ॥&lt;br&gt;&#xA;आधारेण विना भ्रंशो न च तृप्यन्ति मातरः ।&lt;br&gt;&#xA;तस्माद्विधिवदाधारं कल्पयेत् कुलनायिके ॥ ४ ॥&lt;br&gt;&#xA;आधारं त्रिपदं प्राहुः षट्पदं वा चतुष्पदम् ।&lt;br&gt;&#xA;अथवा वर्तुलाकारं कुर्याद्देवि मनोहरम् ॥ ५ ॥&lt;br&gt;&#xA;स्वर्णरौप्यशिलाकूर्मकपालालाबुमृण्मयम् ।&lt;br&gt;&#xA;नारिकेलशङ्खताम्रमुक्ताशुक्तिसमुद्भवम् ॥ ६ ॥&lt;br&gt;&#xA;पुण्यवृक्ष समुद्भूतं पात्रं कुर्याद्विचक्षणः ।&lt;br&gt;&#xA;अतिसूक्ष्ममतिस्थूलं छिन्नं भिन्नञ्च वर्जयेत् ॥ ७ ॥&lt;br&gt;&#xA;सुवर्णरौप्यताम्राणि सर्वसिद्धकराणि च ।&lt;br&gt;&#xA;शान्तिके च शिलापात्रं स्तम्भने चैव मृण्मयम् ॥ ८ ॥&lt;br&gt;&#xA;नारिकेलञ्च वश्ये स्यादभिचारे च कूर्मजम् ।&lt;br&gt;&#xA;शङ्गं ज्ञानप्रदं शुक्तिर्देवीप्रीतिप्रदायिनी ॥ ९ ॥&lt;br&gt;&#xA;कपालालाबुपात्राणि योगसिद्धिकराणि च ।&lt;br&gt;&#xA;पुण्यवृक्षज पात्राणि सर्वपापहराणि च ।&lt;br&gt;&#xA;उक्तेष्वेतेषु देवेशि पात्रमेकं प्रकल्पयेत् ॥ १० ॥&lt;br&gt;&#xA;कुलद्रव्यं प्रवक्ष्यामि शृणु देवि समाहिता ।&lt;br&gt;&#xA;अम्भसां द्वादशप्रस्थं प्रस्थार्द्धं तक्रमेव च ॥ ११ ॥&lt;br&gt;&#xA;तण्डुलानां चतुःप्रस्थं द्विप्रस्थञ्च तथान्धसाम् ।&lt;br&gt;&#xA;मुष्टिमात्राङ्कुरैः सार्द्धम् एकस्मिन् योजयेद् घटे ॥ १२ ॥&lt;br&gt;&#xA;शीतादिरहिते स्थाने स्थापयेद्दिवसद्वयम् ।&lt;br&gt;&#xA;तस्मादग्निं समारोप्य जम्बालसदृशं पचेत् ॥ १३ ॥&lt;br&gt;&#xA;अवरोप्य पुनः शीतामवस्थां प्रापयेत्ततः ।&lt;br&gt;&#xA;पादोनप्रस्थकैः पिष्ट्वा हस्ताभ्यां मेलयेत् सुधीः ॥ १४ ॥&lt;br&gt;&#xA;प्रस्थार्द्धान् तण्डुलान् वाप्यपरेद्युस्तत् समुद्धरेत् ।&lt;br&gt;&#xA;सम्यक् सम्मद्ये तक्रेण पाकमालोड्य मेलयेत् ।&lt;br&gt;&#xA;एषा पैष्टीति विख्याता पूजिता देवदानवैः ॥ १५ ॥&lt;br&gt;&#xA;गौडी च श्वेतबर्बुरजम्बुत्वक्सधिताम्भसाम् ।&lt;br&gt;&#xA;दशप्रस्थं कुलेशानि धातकीकुसुमं शुभम् ॥ १६ ॥&lt;br&gt;&#xA;नारिकेलप्रसूनं वा चैकप्रस्थं विनिक्षिपेत् ।&lt;br&gt;&#xA;हरीतकी चाक्षफलं वसुनिष्कप्रमाणतः ॥ १७ ॥&lt;br&gt;&#xA;वह्निं त्रिकटुकञ्चापि निष्कमार्धं क्षिपेत् पृथक् ।&lt;br&gt;&#xA;अशीतिगुडसम्मिश्रमेकस्मिन् योजयेद् घटे ॥ १८ ॥&lt;br&gt;&#xA;करेण भ्रामयेत् सम्यगनुलोमविलोमतः ।&lt;br&gt;&#xA;अष्टोत्तरशतावृत्त्या त्रिसन्ध्यं प्रतिवासरम् ॥ १९ ॥&lt;br&gt;&#xA;द्वादशाहेन पाकः स्यात् पालयेत्तत्त्रयोदशे ।&lt;br&gt;&#xA;एषा गौडीति कथिता शिवसायुज्यहेतुकी ॥ २० ॥&lt;br&gt;&#xA;द्विगुणं मकरन्दस्य वारि संयोजयेद् घटे ।&lt;br&gt;&#xA;द्वादशाहेन पाकः स्याच्छेषमन्यत् पुरोक्तवत् ।&lt;br&gt;&#xA;एषा माध्वी समुद्दिष्टा देवताप्रीतिकारिणी ॥ २१ ॥&lt;br&gt;&#xA;एका शुण्ठी द्विवह्निश्च मरीचत्रितयं तथा ।&lt;br&gt;&#xA;धातकी च चतुष्कं स्यात् पञ्च पुष्पाणि षण्मधु ॥ २२ ॥&lt;br&gt;&#xA;अशीतिगुडसम्मिश्रं शेषमन्यत् पुरोक्तवत् ।&lt;br&gt;&#xA;इदं मनोहरं द्रव्यं योगिनीपानमुत्तमम् ॥ २३ ॥&lt;br&gt;&#xA;सार्द्धेन्दुपलकं दघ्नो माहिषं प्रस्थमात्रकम् ।&lt;br&gt;&#xA;मोचापक्वशतञ्चापि योगोऽयं मदिरा शुभा ॥ २४ ॥&lt;br&gt;&#xA;तं मेलयित्वा संयोज्य सान्द्गे वंशपुटे पचेत् ।&lt;br&gt;&#xA;चत्वारिंशद्दिनान्यष्टौ पङ्के पङ्कजसम्भवे ॥ २५ ॥&lt;br&gt;&#xA;निधायोद्धृत्य किरणैः सौरैः सम्यग् विशोषयेत् ।&lt;br&gt;&#xA;यदा च कठिनीभावस्तदा सङ्गृह्य मानवः ॥ २६ ॥&lt;br&gt;&#xA;गुञ्जाफलप्रमाणन्तु जलैः सम्मिलितं शुभम् ।&lt;br&gt;&#xA;आत्मेच्छं पूरयेत् पात्रं परमानन्ददं परम् ॥ २७ ॥&lt;br&gt;&#xA;एतादप्युत्तमं द्रव्यं सर्वदेवप्रियं प्रिये ।&lt;br&gt;&#xA;एतानि मदहेतूनि मद्यान्यन्यानि कारयेत् ॥ २८ ॥&lt;br&gt;&#xA;पानसं द्राक्षमाधूकं खार्जूरं तालमैक्षवम् ।&lt;br&gt;&#xA;मधूत्थं शीधु माध्वीकं मैरेयं नारिकेलजम् ॥ २९ ॥&lt;br&gt;&#xA;मद्यान्येकादशैतानि भुक्तिमुक्तिकराणि च ।&lt;br&gt;&#xA;द्वादशन्तु सुरा मद्य सर्वेषामुत्तमं प्रिये ॥ ३० ॥&lt;br&gt;&#xA;पैष्टी गौडी च माध्वी च विज्ञेया त्रिविधा सुरा ।&lt;br&gt;&#xA;सर्वसिद्धिकरी पैष्टी गौडी भोगप्रदायिनी ॥ ३१ ॥&lt;br&gt;&#xA;माध्वी मुक्तिकरी ज्ञेया सुरा स्याद्देवताप्रिया ।&lt;br&gt;&#xA;विद्याप्रदैक्षवी ज्ञेया द्राक्षी राज्यप्रदा भवेत् ॥ ३२ ॥&lt;br&gt;&#xA;तालजा स्तम्भने शस्ता खार्जूरी रिपुनाशिना ।&lt;br&gt;&#xA;नारिकेलभवा श्रीदा पानसी च शुभप्रदा ॥ ३३ ॥&lt;br&gt;&#xA;मधूकजा ज्ञानकरी माध्वीकी रोगनाशिनी ।&lt;br&gt;&#xA;मैरेयाख्या कुलेशानि सर्वदा पापहारिणी ॥ ३४ ॥&lt;br&gt;&#xA;क्षीरवृक्षसमुद्भूतं मद्यं वल्कलसम्भवम् ।&lt;br&gt;&#xA;मधुपुष्पसमुद्भूतम् आसवं तण्डुलोद्रवम् ॥ ३५ ॥&lt;br&gt;&#xA;यस्यानन्दो निवीकार आमोदश्च मनोहरः ।&lt;br&gt;&#xA;मद्यं तदुत्तमं देवि देवानां प्रीतिदायकम् ॥ ३६ ॥&lt;br&gt;&#xA;आत्मेच्छं पूरयेत् पात्रं परमानन्दवर्द्धनम् ।&lt;br&gt;&#xA;एतदामोदकं द्रव्यं सर्वदेवप्रियं प्रिये ॥ ३७ ॥&lt;br&gt;&#xA;सुरादर्शनमात्रेण सर्वपापैः प्रमुच्यते ।&lt;br&gt;&#xA;तद्गन्धाघ्राणमात्रेण शतक्रतुफलं लभेत् ॥ ३८ ॥&lt;br&gt;&#xA;मद्यस्पर्शनमात्रेण तीर्थकोटिफलं लभेत् ।&lt;br&gt;&#xA;देवि तत्पानतः साक्षाल्लभेन्मुक्तिं चतुवीधाम् ॥ ३९ ॥&lt;br&gt;&#xA;इच्छाशक्तिः सुरामोदे ज्ञानशक्तिश्च तद्रसे ।&lt;br&gt;&#xA;तत्स्वादे च क्रियाशक्तिस्तदुल्लासे परा स्थिता ॥ ४० ॥&lt;br&gt;&#xA;मदिरा ब्रह्मगाः प्रोक्ताः चित्तशोधनसाधनाः ।&lt;br&gt;&#xA;तासामेकां समाहृत्य पूजाकर्म समाचरेत् ॥ ४१ ॥&lt;br&gt;&#xA;मत्स्य मांसादिविजयां चाष्टगन्धैः सुमिश्रिताम् ।&lt;br&gt;&#xA;सम्मर्द्य वटिकां कृत्वा सङ्गृह्याथ विचक्षणः ।&lt;br&gt;&#xA;मद्याभावे तु वटिकां जले संयुज्य तर्पयेत् ॥ ४२ ॥&lt;br&gt;&#xA;गुडमिश्रेण तक्रेण तर्पयेत् मधुभाजिना ।&lt;br&gt;&#xA;सौवीरेणाथवा कुर्यादेतत् कर्म न लोपयेत् ।&lt;br&gt;&#xA;प्रमादाद् यदि लुप्येत देवताशापमाप्नुयात् ॥ ४३ ॥&lt;br&gt;&#xA;मांसन्तु त्रिविधं प्रोक्तं खभूजलचरं प्रिये ।&lt;br&gt;&#xA;यथासम्भवमप्येकं तर्पणार्थं प्रकल्पयेत् ।&lt;br&gt;&#xA;मांसदर्शनमात्रेण सुरादर्शनवत् फलम् ॥ ४४ ॥&lt;br&gt;&#xA;पितृदैवतयज्ञेषु वैधहिंसा विधीयते ।&lt;br&gt;&#xA;आत्मार्थं प्राणिनां हिंसा कदाचिन्नोदिता प्रिये ॥ ४५ ॥&lt;br&gt;&#xA;अनिमित्तं तृणं वापि छेदयेन्न कदाचन ।&lt;br&gt;&#xA;देवतार्थं द्विजार्थ वा हत्वा पापैर्न लिप्यते ॥ ४६ ॥&lt;br&gt;&#xA;मामनादृत्य यत् पुण्यं पापं स्यात् प्रतिभाषतः ।&lt;br&gt;&#xA;मन्निमित्तं चरेत् पापं पुण्यं भवति शाम्भवि ॥ ४७ ॥&lt;br&gt;&#xA;यैरेव पतनं द्रव्यैः सिद्धिस्तैरेव चोदिता ।&lt;br&gt;&#xA;श्रीकौलदर्शने चापि भैरवेण महात्मना ॥ ४८ ॥&lt;br&gt;&#xA;मत्कर्म कुर्वतां पुंसां कर्मलोपो भवेन्नहि (यदि) ।&lt;br&gt;&#xA;तत्कर्म ते प्रकुर्वन्ति सप्तकोटिमुनीश्वराः ॥ ४९ ॥&lt;br&gt;&#xA;हन्यान्मन्त्रेण चानेन त्वभिमन्त्र्य पशुं प्रिये ।&lt;br&gt;&#xA;गन्धपुष्पाक्षतैः पूज्य चान्यथा नरकं व्रजेत् ॥ ५० ॥&lt;br&gt;&#xA;शिवोत्कृत्तमिदं पिण्डमतस्त्वं शिवतां गतः ।&lt;br&gt;&#xA;तद् बुध्यस्य पशो त्वं हि मा शिवस्त्वं शिवोऽसि हि ॥५१॥&lt;br&gt;&#xA;ब्रह्मा स्यात् पलले विष्णुर्गन्धे रुद्रश्च तद्रसे ।&lt;br&gt;&#xA;परमात्मा तदानन्दे तस्मात् सेव्यमिदं प्रिये ॥ ५२ ॥&lt;br&gt;&#xA;मांसाभावे तु लशुनं सार्द्रकं नागरन्तु वा ।&lt;br&gt;&#xA;आदाय पूजयेद्देवि चान्यथा निष्फलं भवेत् ॥ ५३ ॥&lt;br&gt;&#xA;मत्स्यमांसविहीनेन मद्येनापि न तर्पयेत् ।&lt;br&gt;&#xA;न कुर्यान्मत्स्यमांसाभ्यां विना द्रव्येण पूजनम् ॥ ५४ ॥&lt;br&gt;&#xA;पिशितं तिलमात्रन्तु तिलार्द्धमपि बिन्दुना ।&lt;br&gt;&#xA;सकृत्तर्पणमात्रेण कोटियज्ञफलं लभेत् ॥ ५५ ॥&lt;br&gt;&#xA;कुलपूजासमं नास्ति पुण्यमन्यज्जगत्त्रये ।&lt;br&gt;&#xA;तस्माद् यः पूजयेद्भक्त्या भुक्तिमुक्त्योः स भाजनम् ॥५६॥&lt;br&gt;&#xA;अनधीतोऽप्यशास्त्रज्ञो गुरुभक्तो दृढव्रतः ।&lt;br&gt;&#xA;कुलपूजारतो यस्तु स मे प्रियतमो भवेत् ॥ ५७ ॥&lt;br&gt;&#xA;चतुर्णामपि वर्णानामाश्रमाणामपीश्वरि ।&lt;br&gt;&#xA;पुंस्त्रीनपुंसकानान्तु पूजितेष्टफलप्रदा ॥ ५८ ॥&lt;br&gt;&#xA;इहामुत्र फलं दद्याः पूजिता सुवधूरिव ।&lt;br&gt;&#xA;अपूजिता त्वं देवेशि दुःखदा कुवधूरिव ॥ ५९ ॥&lt;br&gt;&#xA;कुलपूजां विना यस्तु करोत्येवं सुदुर्मतिः ।&lt;br&gt;&#xA;स याति नरकं घोरमेकविंशतिभिः कुलैः ॥ ६० ॥&lt;br&gt;&#xA;तस्मात् सर्वप्रयत्नेन कुलपूजारतो भवेत् ।&lt;br&gt;&#xA;लभते सर्वसिद्धींश्च नात्र कार्या विचारणा ॥ ६१ ॥&lt;br&gt;&#xA;आराधनासमर्थश्चेद्दद्यादर्चनसाधनम् ।&lt;br&gt;&#xA;यो दातुं नैव शक्नोति कुर्यादर्चनदर्शनम् ॥ ६२ ॥&lt;br&gt;&#xA;सम्यक् शतक्रतून् कृत्वा यत् फलं समवाप्नुयात् ।&lt;br&gt;&#xA;तत् फलं समवाप्नोति सकृत् कृत्वा क्रमार्चनम् ॥ ६३ ॥&lt;br&gt;&#xA;महाषोडशदानानि कृत्वा यच्च फलं लभेत् ।&lt;br&gt;&#xA;तत् फलं समवाप्नोति कृत्वा श्रीचक्रदर्शनम् ॥ ६४ ॥&lt;br&gt;&#xA;सार्द्धत्रिकोटितीर्थेषु स्नात्वा यत् फलमाप्नुयात् ।&lt;br&gt;&#xA;तत् फलं लभते देवि सकृत् कृत्वा क्रमार्चनम् ॥ ६५ ॥&lt;br&gt;&#xA;बहुनोक्तेन किं देवि यथाभक्त्या ददाति यः ।&lt;br&gt;&#xA;कुलाचार्याय पूजार्थं कुलद्रव्यं स धर्मवित् ॥ ६६ ॥&lt;br&gt;&#xA;शैवे वा वैष्णवे शाक्ते सौरे सुगतदर्शने ।&lt;br&gt;&#xA;बौद्धे पाशुपते साङ्ख्ये व्रते कुलमुखे तथा ॥ ६७ ॥&lt;br&gt;&#xA;सदक्षवामसिद्धान्ते वैदिकादिषु पार्वति ।&lt;br&gt;&#xA;विनाऽलिपिशिताभ्यान्तु पूजनं निष्फलं भवेत् ॥ ६८ ॥&lt;br&gt;&#xA;कुलद्रव्यैवीना कुर्याज्जपयज्ञ तपोव्रतम् ।&lt;br&gt;&#xA;निष्फलं तद्भवेद्देवि भस्मनीव यथा हुतम् ॥ ६९ ॥&lt;br&gt;&#xA;यथैवान्तश्चरा राज्ञः प्रियाः स्युर्न बहिश्चराः ।&lt;br&gt;&#xA;तथान्तर्यागनिष्ठा ये ते प्रिया देवि नापरे ॥ ७० ॥&lt;br&gt;&#xA;समर्पयन्ति ये भक्त्या आवाभ्यां पिशितासवम् ।&lt;br&gt;&#xA;उत्पादयन्ति चानन्दं मत्प्रियाः कौलिकाश्च ते ॥ ७१ ॥&lt;br&gt;&#xA;आवयोः परमाकारं सच्चिदानन्दलक्षणम् ।&lt;br&gt;&#xA;कुलद्रव्योपभोगेन परिस्फुरति नान्यथा ॥ ७२ ॥&lt;br&gt;&#xA;अन्तःस्थानुभवोल्लासो मनोवाचामगोचरः ।&lt;br&gt;&#xA;कुलद्रव्योपभोगेन जायते नान्यथा प्रिये ॥ ७३ ॥&lt;br&gt;&#xA;सेविते च कुलद्रव्ये कुलतत्त्वार्थदर्शनः ।&lt;br&gt;&#xA;जायते भैरवावेशः सर्वत्र समदर्शनः ॥ ७४ ॥&lt;br&gt;&#xA;तमःपरिवृतं वेश्म यथा दीपेन दृश्यते ।&lt;br&gt;&#xA;तथा मायावृतो ह्यात्मा द्रव्यपानेन दृश्यते ॥ ७५ ॥&lt;br&gt;&#xA;मन्त्रपूतं कुलद्रव्यं गुरुदेवापीतं प्रिये ।&lt;br&gt;&#xA;ये पिबन्ति जनास्तेषां स्तन्यपानं न विद्यते ॥ ७६ ॥&lt;br&gt;&#xA;मद्यन्तु भैरवो देवो मद्यं शक्तिः समीरिता ।&lt;br&gt;&#xA;अहो भोक्ता च मद्यस्य मोहयेदमरानपि ॥ ७७ ॥&lt;br&gt;&#xA;तन्मैरेयं नरः पीत्वा यो न विकुरुते प्रिये ।&lt;br&gt;&#xA;मद्ध्यानैकपरो भूत्वा स मुक्तः स च कौलिकः ॥ ७८ ॥&lt;br&gt;&#xA;सुरा शक्तिः शिवो मांसं तद्भोक्ता भैरवः स्वयम् ।&lt;br&gt;&#xA;तयोरैक्यसमुत्पन्न आनन्दो मोक्ष उच्यते ॥ ७९ ॥&lt;br&gt;&#xA;आनन्दं ब्रह्मणो रूपं तच्च देहे व्यवस्थितम् ।&lt;br&gt;&#xA;तस्याभिव्यञ्जकं मद्यं योगिभिस्तेन पीयते ॥ ८० ॥&lt;br&gt;&#xA;कुण्डी कम्बुकपालानि मधुपूर्णानि बिभ्रतः ।&lt;br&gt;&#xA;किं न पश्यति लोकोऽयं ब्रह्मविष्णुमहेश्वरान् ॥ ८१ ॥&lt;br&gt;&#xA;निःशङ्को निर्भयो वीरो निर्लज्जो निष्कुतूहलः ।&lt;br&gt;&#xA;निर्णीतवेदशास्त्रार्थो वरदां वारुणीं पिबेत् ॥ ८२ ॥&lt;br&gt;&#xA;मन्त्रसंस्कारसंशुद्धामृतपानेन पार्वति ।&lt;br&gt;&#xA;जायते देवताभावो भवबन्धविमोचकः ॥ ८३ ॥&lt;br&gt;&#xA;ब्राह्मणस्य सदा पेयं क्षत्रियस्य रणागमे ।&lt;br&gt;&#xA;गोलम्भने तु वैश्यस्य शूद्रस्यान्त्येष्टिकर्मणि ॥ ८४ ॥&lt;br&gt;&#xA;देवान् पितृन् समभ्यर्च्य देवि शास्त्रोक्तवर्त्मना ।&lt;br&gt;&#xA;गुरुं स्मरन् पिबन्मद्यं खादन् मांसम्न दोषभाक् ॥ ८५ ॥&lt;br&gt;&#xA;तृप्त्यर्थं पितृदेवानां ब्रह्मध्यानस्थिराय च ।&lt;br&gt;&#xA;सेवेत मधुमांसानि तृष्णया चेत् स पातकी ॥ ८६ ॥&lt;br&gt;&#xA;मन्त्रार्थं स्फुरणार्थाय मनसः स्थैर्यहेतवे ।&lt;br&gt;&#xA;भवपाशनिवृत्त्यर्थं मधुपानं समाचरेत् ॥ ८७ ॥&lt;br&gt;&#xA;सेवेत स्वसुखार्थं यो मद्यादीनि स पातकी ।&lt;br&gt;&#xA;प्राशयेद्देवताप्रीत्यै स्वाभिलाषविवजीतः ॥ ८८ ॥&lt;br&gt;&#xA;मत्स्यमांससुरादीनां मादकानां निषेवणम् ।&lt;br&gt;&#xA;यागकालं बिनान्यत्र दूषणं कथितं प्रिये ॥ ८९ ॥&lt;br&gt;&#xA;यथा क्रतुषु विप्राणां सोमपानं विधीयते ।&lt;br&gt;&#xA;मद्यपानं तथा कार्यं समये भोगमोक्षदम् ॥ ९० ॥&lt;br&gt;&#xA;श्रीगुरोः कुलशास्त्रेभ्यः सम्यग्विज्ञाय वासनाम् ।&lt;br&gt;&#xA;पञ्चमुद्रा निषेवेत चान्यथा पतितो भवेद् ॥ ९१ ॥&lt;br&gt;&#xA;आवृत्तिं गुरुपङ्क्तिश्च वटुकादीन्न पूज्य यः ।&lt;br&gt;&#xA;वीरोऽप्यत्र वृथापानी देवताशापमाप्नुयात् ॥ ९२ ॥&lt;br&gt;&#xA;अयष्ट्वा भैरवं देवमकृत्वा मन्त्रतर्पणम् ।&lt;br&gt;&#xA;पशुपानविधौ पीत्वा वीरोऽपि नरकं व्रजेत् ॥ ९३ ॥&lt;br&gt;&#xA;अज्ञात्वा कौलिकाचारमयष्ट्वा गुरुपादुकाम् ।&lt;br&gt;&#xA;योऽस्मिन् शास्त्रे प्रवर्त्तेत तं त्वं पीडयसि ध्रुवम् ॥ ९४ ॥&lt;br&gt;&#xA;कौलज्ञाने ह्यसिद्धो यस्तद्द्रव्यं भोक्तुमिच्छति ।&lt;br&gt;&#xA;स महापातकी ज्ञेयः सर्वधर्मबहिष्कृतः ॥ ९५ ॥&lt;br&gt;&#xA;समयाचारहीनस्य स्वैरवृत्तेर्दुरात्मनः ।&lt;br&gt;&#xA;न सिद्धयः कुलभ्रंशस्तत्संसर्गं न कारयेत् ॥ ९६ ॥&lt;br&gt;&#xA;यः शास्त्रविधिमुत्सृज्य वर्त्तते कामकारतः ।&lt;br&gt;&#xA;स सिद्धिमिह नाप्नोति परत्र न परां गतिम् ॥ ९७ ॥&lt;br&gt;&#xA;स्वेच्छया रममाणो यो दीक्षासंस्कारवजीतः ।&lt;br&gt;&#xA;न तस्य सद्गतिः क्वापि तपस्तीर्थव्रतादिभिः ॥ ९८ ॥&lt;br&gt;&#xA;असंस्कृतं पिबेद्द्रव्यं बलात्कारेण मैथुनम् ।&lt;br&gt;&#xA;स्वप्रियेण हतं मांसं रौरवं नरकं व्रजेत् ॥ ९९ ॥&lt;br&gt;&#xA;कौलाः पशुव्रतस्याश्चेत् पक्षद्वयविडम्बकाः ।&lt;br&gt;&#xA;केशसङ्ख्या स्मृता यावत्तावत्तिष्ठन्ति रौरवे ॥ १०० ॥&lt;br&gt;&#xA;कुलद्रव्याणि सेवेत योऽन्यदर्शनमाश्रितः ।&lt;br&gt;&#xA;तदङ्गरोमसङ्ख्यातं भूतयोनिषु जायते ॥ १०१ ॥&lt;br&gt;&#xA;मदप्रच्छादितात्मा च न किञ्चिदपि वेत्ति च ।&lt;br&gt;&#xA;न ध्यानं न तपो नार्चा न धर्मो न च सत्क्रिया ॥१०२ ॥&lt;br&gt;&#xA;न दैवं न गुरुर्नात्मविचारो न स कौलिकः ।&lt;br&gt;&#xA;केवलं विषयासक्तः पतत्येव न संशयः ॥१०३ ॥&lt;br&gt;&#xA;मद्यासक्तो न पूजार्थी मांसाशी स्त्रीनिषेवकः ।&lt;br&gt;&#xA;कौलोपदेशहीनो यः सोऽक्षयं नरकं व्रजेत् ॥१०४ ॥&lt;br&gt;&#xA;असंस्कारी तु यो नौ स्यात् पञ्च मुद्रा निषेवते ।&lt;br&gt;&#xA;कुलेशि ब्रह्यनिष्ठोऽपि निन्द्यतामधिगच्छति ॥१०५ ॥&lt;br&gt;&#xA;लिङ्गत्रयविशेषज्ञः षडाधारविभेदकः ।&lt;br&gt;&#xA;पीठस्थानानि चागत्य महापद्मवनं व्रजेत् ॥ १०६ ॥&lt;br&gt;&#xA;आमूलाधारमाब्रह्मरन्ध्रं गत्वा पुनः पुनः ।&lt;br&gt;&#xA;चिच्चन्द्रकुण्डलीशक्तिसामरस्य सुखोदयः ॥ १०७ ॥&lt;br&gt;&#xA;व्योमपङ्कजनिस्यन्दसुधापानरतो नरः ।&lt;br&gt;&#xA;सुधापानमिदं प्रोक्तमितरे मद्यपायिनः ॥ १०८ ॥&lt;br&gt;&#xA;पुण्यापुण्यपशुं हत्वा ज्ञानखड्गेन योगवित् ।&lt;br&gt;&#xA;परे लयं नयेच्चितं पलाशी स निगद्यते ॥ १०९ ॥&lt;br&gt;&#xA;मनसा चेन्द्रियगणं संयम्यात्मनि योजयेत् ।&lt;br&gt;&#xA;मत्त्स्याशी स भवेद्देवि शेषाः स्युः प्राणिहिंसकाः ॥ ११०॥&lt;br&gt;&#xA;अप्रबुद्धा पशोः शक्तिः प्रबुद्धा कौलिकस्य च ।&lt;br&gt;&#xA;शक्तिं तां सेवयेत् यस्तु स भवेत् शक्तिसेवकः ॥ १११ ॥&lt;br&gt;&#xA;पराशक्त्यात्ममिथुनसंयोगानन्दनिर्भरः ।&lt;br&gt;&#xA;य आस्ते मैथुनं तत् स्यादपरे स्त्रीनिषेवकाः ॥ ११२ ॥&lt;br&gt;&#xA;इत्यादि पञ्चमुद्राणां वासनां कुलनायिके ।&lt;br&gt;&#xA;ज्ञात्वा गुरुमुखाद्देवि यः सेवेत स मुच्यते ॥ ११३ ॥&lt;br&gt;&#xA;इति ते कथितं देवि कुलद्रव्यादिलक्षणम् ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ ११४ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;कुलमाहात्म्यकथनं नाम पञ्चमोल्लासः ॥ ५ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/06/</guid>
      <description>&lt;p&gt;अथ षष्ठोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेश श्रोतुमिच्छामि पूजकस्य च लक्षणम् ।&lt;br&gt;&#xA;कुलद्रव्यादिसंस्कारमर्चनं वद मे प्रभो ॥ १ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण स्तूयते देवदानवैः ॥ २ ॥&lt;br&gt;&#xA;निरस्तपातका यत्र मानवाः पुण्यकमीणः ।&lt;br&gt;&#xA;कुलज्ञानसुसम्पन्ना भजन्ते ये दृढव्रताः ॥ ३ ॥&lt;br&gt;&#xA;पूर्णाभिषेकसहितो वेदशास्त्रार्थतत्त्ववित्।&lt;br&gt;&#xA;देवतागुरुभक्तस्तु नियतात्मार्चयेत् प्रिये ॥ ४ ॥&lt;br&gt;&#xA;कुलागमरहस्यज्ञो देवताराधनोत्सुकः ।&lt;br&gt;&#xA;गुरूपदेशसंयुक्तः पूजयेत् कुलनायिके ॥ ५ ॥&lt;br&gt;&#xA;शुद्धात्मा चातिसंहृष्टः क्रोधलौल्यविवजीतः ।&lt;br&gt;&#xA;पशुव्रतादिविमुखः सुमुखस्तु यजेत् प्रिये ॥ ६ ॥&lt;br&gt;&#xA;यदा पुंसः कृतार्थस्य कालेन बहुना प्रिये ।&lt;br&gt;&#xA;मत्प्रसादेन भूयाच्च दृढभक्तिसमागमः ॥ ७ ॥&lt;br&gt;&#xA;तदर्थं तर्पणं कुर्याद् द्रव्यैः श्रीभैरवोदितेः ।&lt;br&gt;&#xA;गुरूपदेशविधिना चान्यथा पतनं भवेत् ॥ ८ ॥&lt;br&gt;&#xA;मन्त्रयोगेन देवेशि कुर्यात् श्रीचक्रपूजनम् ।&lt;br&gt;&#xA;तदहन्तु त्वया सार्धं गृह्णामि स्वयमादरात् ॥ ९ ॥&lt;br&gt;&#xA;भैरवोऽहमिति ज्ञानात् सर्वज्ञादिगुणान्वितः ।&lt;br&gt;&#xA;इति सञ्चिन्त्य योगीन्द्रः कुलपूजारतो भवेत् ॥ १० ॥&lt;br&gt;&#xA;इत्यादिलक्षणोपेतः कौलिको नियतव्रतः ।&lt;br&gt;&#xA;यस्त्वां समर्चयेद्देवि भुक्तिमुक्त्योः स भाजनम् ॥ ११ ॥&lt;br&gt;&#xA;एकान्ते विजनेऽरण्ये देशे बाधाविवजीते ।&lt;br&gt;&#xA;सुखासने समासीनः प्राङ्मुखो वाप्युदङ्मुखः ॥ १२ ॥&lt;br&gt;&#xA;अमृताब्धौ मणिद्वीपे कल्पवृक्षतरोस्तले ।&lt;br&gt;&#xA;रत्नप्राकारसन्दीप्तं स्मरेन्माणिक्यमण्डपम् ॥ १३ ॥&lt;br&gt;&#xA;पुष्पमालावितानाढ्यं प्रच्छन्नपटसंवृतम् ।&lt;br&gt;&#xA;कर्पूरदीपभास्वन्तं धूपामोदसुगन्धिकम् ॥ १४ ॥&lt;br&gt;&#xA;तन्मण्डपस्थमात्मानं ध्यात्वाऽनाकुलचेतसा ।&lt;br&gt;&#xA;श्रीगुरोराज्ञया देवि कुलपूजां समाचरेत् ॥ १५ ॥&lt;br&gt;&#xA;आत्मस्थानमनुद्रव्यदेवशुद्धिस्तु पञ्चमी ।&lt;br&gt;&#xA;यावन्न कुरुते मन्त्री तावद्देवार्चनं कुतः ॥ १६ ॥&lt;br&gt;&#xA;सुस्नानभूतसंशुद्धिप्राणायामादिभिः प्रिये ।&lt;br&gt;&#xA;षडङ्गाद्यखिलन्यासेरात्मशुद्धिः समीरिता ॥ १७ ॥&lt;br&gt;&#xA;सम्मार्जनानुलेपाद्यैर्दर्पणोदरवत्कृतम् ।&lt;br&gt;&#xA;वितानधूपदीपादिपुष्पमालोपशोभितम् ।&lt;br&gt;&#xA;पञ्चवर्णरजश्चित्रं स्थानशुद्धिरितीरिता ॥ १८ ॥&lt;br&gt;&#xA;ग्रथित्वा मातृकावर्णैर्मूलमन्त्राक्षराणि च ।&lt;br&gt;&#xA;क्रमोत्क्रमाद् द्विरावृत्त्या मन्त्रशुद्धिरितीरिता ॥ १९ ॥&lt;br&gt;&#xA;पूजाद्रव्याणि सम्प्रोक्ष्य मूलास्त्राद्भिवीधानवित् ।&lt;br&gt;&#xA;दर्शयेद्धेनुमुद्राञ्च द्रव्यशुद्धिरितारिता ॥ २० ॥&lt;br&gt;&#xA;पीठे देवं प्रतिष्ठाप्य सकलीकृत्य मन्त्रवित् ।&lt;br&gt;&#xA;मूलमन्त्रेण दीप्तात्मा न्यासद्रव्योदकेन च ।&lt;br&gt;&#xA;त्रिवारं प्रोक्षयेद्विद्वान् देवशुद्धिरितीरिता ॥ २१ ॥&lt;br&gt;&#xA;पञ्चशुद्धिं विधायेत्थं पश्चाद् यजनमाचरेत् ।&lt;br&gt;&#xA;सा पूजा सफला प्रोक्ता चान्यथा निष्फला भवेत् ॥ २२ ॥&lt;br&gt;&#xA;मण्डलेन विना पूजा निष्फला कथिता प्रिये ।&lt;br&gt;&#xA;तस्मान्मण्डलमालिख्य विधिवत्तत्र पूजयेत् ॥ २३ ॥&lt;br&gt;&#xA;अखण्डमण्डलाकारं विश्वं व्याप्य व्यवस्थितम् ।&lt;br&gt;&#xA;त्रैलोक्यं मण्डितं येन मण्डलं तत् सदा शिवम् ॥ २४ ॥&lt;br&gt;&#xA;उड्डीयानां चतुरस्रं कामरूपञ्च वर्त्तुलम् ।&lt;br&gt;&#xA;जालन्धरञ्च चन्द्रार्धं त्र्यस्रः पूर्णगिरिर्भवेत् ॥ २५ ॥&lt;br&gt;&#xA;अभ्यर्च्य मण्डलं पश्चादाधारान् स्थापयेत् क्रमात् ।&lt;br&gt;&#xA;समान्यश्रीगुरुभोगबलिपात्राणि पञ्चधा ॥ २६ ॥&lt;br&gt;&#xA;द्विपात्रं वा त्रिपात्रं वा एकपात्रं न कारयेत् ।&lt;br&gt;&#xA;स्वदक्षिणादिवामान्तं स्थाप्याभ्यर्च्यासवेन तु ॥ २७ ॥&lt;br&gt;&#xA;सम्पूर्य मूलमन्त्रेण कुलेश्वरि विनिधानवित् ।&lt;br&gt;&#xA;तत्र माषप्रमाणन्तु मत्स्यं मांसं विनिक्षेपेत् ॥ २८ ॥&lt;br&gt;&#xA;नष्टैः पर्युषितोच्छिष्टैर्दुर्गन्धैर्गन्धवजीतैः ।&lt;br&gt;&#xA;हेतुभिः परपात्रस्थैस्तपीतं निष्फलं भवेत् ॥ २९ ॥&lt;br&gt;&#xA;न पूरयेत्तु पात्राणि अप्रियैस्तैः कुलेश्वरि ।&lt;br&gt;&#xA;स्वादिष्ठैश्च मदिरौष्ठैश्च द्रव्यैरमृतसन्निभैः ।&lt;br&gt;&#xA;मनोहरैर्महेशानि तर्पणं सफलं भवेत् ॥ ३० ॥&lt;br&gt;&#xA;असंस्कृता सुरा पापकलहव्याधिदुःखदा ।&lt;br&gt;&#xA;आयुःश्रीकीत्तीसौभाग्यधनधान्यविनाशिनी ॥ ३१ ॥&lt;br&gt;&#xA;तस्मात् संस्कृत्य विधिवत् कुलद्रव्यं ततोऽर्चयेत् ।&lt;br&gt;&#xA;अन्यथा नरकं याति दाता भोक्ता न संशयः ॥ ३२ ॥&lt;br&gt;&#xA;विना द्रव्यादिवासेन न जपेन्न स्मरेत् प्रिये ।&lt;br&gt;&#xA;ये स्मरन्ति नरा मूढास्तेषां दुःखं पदे पदे ॥ ३३ ॥&lt;br&gt;&#xA;नासवेन विना मन्त्रो न मन्त्रेण विनासवः ।&lt;br&gt;&#xA;परस्परविरोधित्वात् कथं पूजा विधीयते ॥ ३४ ॥&lt;br&gt;&#xA;तत्संशयनिवृत्तिञ्च ज्ञात्वा गुरुमुखात् प्रिये ।&lt;br&gt;&#xA;वीक्षणं प्रोक्षणं ध्यानं मन्त्रमुद्राविशोधनम् ।&lt;br&gt;&#xA;द्रव्यं तर्पणयोग्यं स्याद्देवताप्रीतिकारकम् ॥ ३५ ॥&lt;br&gt;&#xA;अग्निसूर्येन्दुब्रह्मेन्द्रविष्णुरुद्रसदाशिवैः ।&lt;br&gt;&#xA;चतुवींशतिमन्त्रैः स्यान्मद्यञ्चैव परामृतम् ॥ ३६ ॥&lt;br&gt;&#xA;अमृता मानदा पूषा तुष्टिः पुष्टी रतिर्धृतिः ।&lt;br&gt;&#xA;शशिनी चन्द्रिका कान्तिर्ज्योत्स्ना श्रीः प्रीतिरङ्गदा ॥ ३७ ॥&lt;br&gt;&#xA;पूर्णा पूर्णामृता चेति कथिताः कुलनायिके ।&lt;br&gt;&#xA;सौम्याः कामप्रदायिन्यः षोडश स्वरजाः कलाः ॥ ३८ ॥&lt;br&gt;&#xA;तपनी तापिनी धूम्रा मरीचिर्ज्वालिनी रुचिः ।&lt;br&gt;&#xA;सुषुम्ना भोगदा विश्वा रोधिनी धारिणी क्षमा ।&lt;br&gt;&#xA;कभाद्या वसुदाः सौराष्ठडान्ता द्वादशेरिताः ॥ ३९ ॥&lt;br&gt;&#xA;धूम्राचीरुष्मा ज्वलिनी ज्वालिनी विस्फुलिङ्गिनी ।&lt;br&gt;&#xA;सुश्रीः सुरूपा कपिला हव्यकव्यवहे अपि ।&lt;br&gt;&#xA;आग्नेया यादिवर्णाद्या दश धर्मप्रदाः कलाः ॥ ४० ॥&lt;br&gt;&#xA;सृष्टिर्मेधा स्मृतिरृद्धिः कान्तिर्लक्ष्मीर्द्युतिः स्थिरा ।&lt;br&gt;&#xA;स्थितिः सिद्धिरिति प्रोक्ताः कचवर्गकला दश ।&lt;br&gt;&#xA;अकारप्रभवा ब्रह्मजाताः स्युः सृष्टये कलाः ॥ ४१ ॥&lt;br&gt;&#xA;जरा च पालिनी शान्तिरीश्वरी रतिकामिके ।&lt;br&gt;&#xA;वरदाह्लादिनीप्रीतिदीर्घाः स्युष्टतवर्गजाः ।&lt;br&gt;&#xA;उकारप्रभवा विष्णुजाताः स्युः स्थितये कलाः ॥ ४२ ॥&lt;br&gt;&#xA;तीक्ष्ण रौद्री भया निद्रा तन्द्रा क्षुत् क्रोधिनी क्रिया ।&lt;br&gt;&#xA;उत्कारी मृत्युरित्युक्ता पयवर्गकला दश ।&lt;br&gt;&#xA;मकारप्रभवा रुद्रजाताः संहृतये कलाः ॥ ४३ ॥&lt;br&gt;&#xA;षवर्गगाश्चतस्रः स्युः पीता श्वेतारुणासिताः ।&lt;br&gt;&#xA;कलाश्चेश्वरसञ्जातास्तिरोधानाय बिन्दुजाः ॥ ४४ ॥&lt;br&gt;&#xA;निवृत्तिश्च प्रतिष्ठा च विद्या शान्तिस्तथैव च ।&lt;br&gt;&#xA;इन्धिका दीपिका चापि रेचिका मोचिका परा ॥ ४५ ॥&lt;br&gt;&#xA;सूक्ष्मा सूक्ष्मामृता ज्ञानाऽमृता चाप्यायिनी तथा ।&lt;br&gt;&#xA;व्यापिनी व्योमरूपा च षोडश स्वरजाः कलाः ।&lt;br&gt;&#xA;सदाशिवभवा नादादनुग्रहकलाः क्रमात् ॥ ४६ ॥&lt;br&gt;&#xA;प्रथमं प्रकृतेर्हंसःप्रतद्विष्णुरनन्तरम् ।&lt;br&gt;&#xA;त्र्यम्बकन्तु तृतीयं स्याच्चतुर्थस्तत्पदादिकः ॥ ४७ ॥&lt;br&gt;&#xA;विष्णुर्योनिं कल्पयतु पञ्चमः कल्पनामनुः ।&lt;br&gt;&#xA;चतुर्नवतिमन्त्रात्मदेवताभावसिद्धिदाः ॥ ४८ ॥&lt;br&gt;&#xA;मन्त्रजापश्च सम्प्रोक्त आत्मस्तवश्च पञ्चभिः ।&lt;br&gt;&#xA;अत्र ये (ते) पञ्च सम्प्रोक्ता मन्त्रास्ते कुलनायिके ॥ ४९ ॥&lt;br&gt;&#xA;अखण्डैकरसानन्दाकरे परसुधात्मनि ।&lt;br&gt;&#xA;स्वच्छन्दस्फुरणामत्र निधेह्यकुलरूपिणि ॥ ५० ॥&lt;br&gt;&#xA;अकुलस्थामृताकारे सिद्धिज्ञानकरे परे ।&lt;br&gt;&#xA;अमृतत्वं विधेह्यस्मिन् वस्तुनि क्लिन्नरूपिणि ॥ ५१ ॥&lt;br&gt;&#xA;तद्रूपेणैकरस्यञ्च कृत्वार्घ्यं तत्स्वरूपिणि ।&lt;br&gt;&#xA;भूत्वा परामृताकारं मयि चित्स्फुरणं कुरु ॥ ५२ ॥&lt;br&gt;&#xA;वाग्भवं पार्श्वगं भूमिः पुष्टिरिन्दुसमन्विता ।&lt;br&gt;&#xA;स्थितिश्च पावकानुग्रहार्थेन्दुसमलङ्कृता ॥ ५३ ॥&lt;br&gt;&#xA;स्थिरेन्धिकेन्दुसंयुक्ता श्वेता बिन्दुयुगान्विता ।&lt;br&gt;&#xA;तथामृते पदं ब्रूयात्तत्पश्चादमृतोद्भवे ॥ ५४ ॥&lt;br&gt;&#xA;तथामृतेश्वरीत्युक्त्वा पश्चादमृतवषीणि ।&lt;br&gt;&#xA;अमृतं स्रावयद् द्वन्द्वं द्विठान्तो द्रव्यशुद्धिकृत् ।&lt;br&gt;&#xA;अमृतेशीमनुः प्रोक्तः पञ्चत्रिंशद्भिरक्षरैः ॥ ५५ ॥&lt;br&gt;&#xA;वाग्भवं वदयुग्मञ्च वाग्वादिनीति वाग्भवम् ।&lt;br&gt;&#xA;कामराजं ततः क्लिन्ने क्लेदिनि क्लेदयेति च ॥ ५६ ॥&lt;br&gt;&#xA;महामोक्षं कुरुयुग्मं कामराजमतः परम् ।&lt;br&gt;&#xA;तार्त्तीयं मोक्षशब्दान्ते कुरुयुग्मं वदेत्ततः ॥ ५७ ॥&lt;br&gt;&#xA;स्यात् प्रासादपरा चान्तेसप्तत्रिंशद्भिरक्षरैः ।&lt;br&gt;&#xA;दीपनीमनुरित्युक्तः सर्वसिद्धिकरः प्रिये ॥ ५८ ॥&lt;br&gt;&#xA;एताः कला मातृकाञ्चाप्यख(ण्डेन्द्वा)ण्डैकादिकान् मनून् ।&lt;br&gt;&#xA;अमृतेशीं दीपनीञ्च मूलामन्त्रमपि क्रमात् ॥ ५९ ॥&lt;br&gt;&#xA;एकद्वित्रिचतुःपञ्च द्विचतुर्वारमम्बिके ।&lt;br&gt;&#xA;संस्मृत्याभ्यर्च्य पात्रन्तु पूजयेद्धेनुमुद्रया ॥ ६० ॥&lt;br&gt;&#xA;ब्रह्माण्डखण्डसम्भूतमशेषरससम्भृतम् ।&lt;br&gt;&#xA;आपूरितं महापात्रं पीयूषरसमावह ॥ ६१ ॥&lt;br&gt;&#xA;शुद्धद्रव्येण तेनापि गन्धपुष्पाक्षतैरपि ।&lt;br&gt;&#xA;न्यासोक्तसर्वमन्त्रैश्चाप्यात्मानं पूजयेत् प्रिये ॥ ६२ ॥&lt;br&gt;&#xA;मूध्नी श्रीगुरुपङ्क्तीश्च मूलाधारे च पादुकाम् ।&lt;br&gt;&#xA;दिव्यौघे चादिनाथश्च तच्छक्तिश्च सदाशिवः ॥ ६३ ॥&lt;br&gt;&#xA;तत्पत्नी चेश्वरस्तस्य भार्या रुद्रश्च तद्वधूः ।&lt;br&gt;&#xA;विष्णुश्च तत्प्रिया ब्रह्मा तत्कान्ता द्वादशेरिताः ॥ ६४ ॥&lt;br&gt;&#xA;सिद्धौघे सनकश्चैव सनन्दश्च सनातनः ।&lt;br&gt;&#xA;सनत्कुमारश्च सनत्सुजातश्च ऋभुक्षजः ॥ ६५ ॥&lt;br&gt;&#xA;दत्तात्रेयो रैवतको वामदेवस्ततः परम् ।&lt;br&gt;&#xA;ततो व्यासः शुकश्चैव एकादश समीरिताः ॥ ६६ ॥&lt;br&gt;&#xA;मानवौघे नृसिंहश्च महेशो भास्करस्तथा ।&lt;br&gt;&#xA;महेन्द्रो माधवो विष्णुः षडेते च प्रकीत्तीताः ॥ ६७ ॥&lt;br&gt;&#xA;नमोऽन्ते योजयेद्देवि दिव्यौघे परमं शिवम् ।&lt;br&gt;&#xA;महाशिवञ्च सिद्धौघे मानवौघे सदाशिवम् ॥ ६८ ॥&lt;br&gt;&#xA;ततः पीठं समभ्यर्च्य देवीमावाहयेत् प्रिये ।&lt;br&gt;&#xA;महापद्मवनान्तःस्थे कारणानन्दविग्रहे ।&lt;br&gt;&#xA;सर्वभूतहिते मातरेह्येहि परमेश्वरि ॥ ६९ ॥&lt;br&gt;&#xA;देवेशि भक्तिसुलभे सर्वावरणसंयुते ।&lt;br&gt;&#xA;यावत्त्वां पूजयामीह तावत्त्वं सुस्थिरा भव ॥ ७० ॥&lt;br&gt;&#xA;मन्त्रेणानेन चावाह्य यजेद्देवीमनन्यधीः ।&lt;br&gt;&#xA;ध्यात्वा मुद्रां प्रदर्श्यार्चेत् गन्धपुष्पाक्षतादिभिः ॥ ७१ ॥&lt;br&gt;&#xA;चिन्मयस्याप्रमेयस्य निर्गुणस्याशरीरिणः ।&lt;br&gt;&#xA;साधकानां हितार्थाय ब्रह्मणो रूपकल्पना ॥ ७२ ॥&lt;br&gt;&#xA;लिङ्गस्थण्डिलवह्न्यम्बुसूपकुड्यपटेषु च ।&lt;br&gt;&#xA;मण्डले फलके मूध्नी हृदि वा दश कीत्तीताः ॥ ७३ ॥&lt;br&gt;&#xA;एषु स्थानेषु देवेशि यजन्ति परमां शिवाम् ।&lt;br&gt;&#xA;अरूपां रूपिणीं कृत्वा कर्मकाण्डरता नराः ॥ ७४ ॥&lt;br&gt;&#xA;गवां सर्वाङ्गजं क्षीरं स्रवेत् स्तनमुखाद् यथा ।&lt;br&gt;&#xA;तथा सर्वगतो देवः प्रतिमादिषु राजते ॥ ७५ ॥&lt;br&gt;&#xA;आभिरूप्याच्च बिम्बस्य पूजायाश्च विशेषतः ।&lt;br&gt;&#xA;साधकस्य च विश्वासात् सन्निधौ देवता भवेत् ॥ ७६ ॥&lt;br&gt;&#xA;गवां सपीः शरीरस्थं न करोत्यङ्गपोषणम् ।&lt;br&gt;&#xA;स्वकर्मरचितं दत्तं पुनस्तामेव पोषयेत् ॥ ७७ ॥&lt;br&gt;&#xA;एवं सर्वशरीरस्था सपीर्वत् परमेश्वरी ।&lt;br&gt;&#xA;विना चोपासनां देवि न ददाति फलं नृणाम् ॥ ७८ ॥&lt;br&gt;&#xA;सकलीकृत्य तत्प्राणान् समुद्दीप्येन्द्रियाणि च ।&lt;br&gt;&#xA;प्रतिष्ठाप्यार्चयेद्देवि चान्यथा निष्फलं भवेत् ॥ ७९ ॥&lt;br&gt;&#xA;मन्त्रहीनं क्रियाहीनं विधिहीनञ्च यद् भवेत् ।&lt;br&gt;&#xA;क्षमया साधयेत् सर्वं हीनमङ्गं पदं तथा ॥ ८० ॥&lt;br&gt;&#xA;नियमादतिरेकेण यद् यत् कर्म करोति यः ।&lt;br&gt;&#xA;न किञ्चिदप्यस्य फलं सिध्यति क्रमदोषतः ॥ ८१ ॥&lt;br&gt;&#xA;न्यूनातिरिक्तकर्माणि न फलन्ति कदाचन ।&lt;br&gt;&#xA;यथाविधि कृतानीह सत्कर्माणि फलन्ति हि ॥ ८२ ॥&lt;br&gt;&#xA;तद्विधानकृतं कर्म जपहोमार्चनादिषु ।&lt;br&gt;&#xA;देवताप्रीतिदं भूयाद् भुक्तिमुक्तिफलप्रदम् ॥ ८३ ॥&lt;br&gt;&#xA;देवस्य मन्त्ररूपस्य मन्त्रव्याप्तिमजानताम् ।&lt;br&gt;&#xA;कृतार्चनादिकां सर्वं व्यर्थं भवति शाम्भवि ॥ ८४ ॥&lt;br&gt;&#xA;यन्त्रं मन्त्रमयं प्रोक्तं देवता मन्त्ररूपिणी ।&lt;br&gt;&#xA;यन्त्रे सा पूजिता देवि सहसैव प्रसीदति ॥ ८५ ॥&lt;br&gt;&#xA;कामक्रोधादिदोषोत्थसर्वदुःखनियन्त्रणात् ।&lt;br&gt;&#xA;यन्त्रमित्याहुरेतस्मिन् देवः प्रीणाति पूजितः ॥ ८६ ॥&lt;br&gt;&#xA;शरीरमिव जीवस्य दीपस्य स्नेहवत् प्रिये ।&lt;br&gt;&#xA;सर्वेषामपि देवानां तथा यन्त्रं प्रतिष्ठितम् ॥ ८७ ॥&lt;br&gt;&#xA;तस्माद् यन्त्रं लिखित्वा वा ध्यात्वा सावृतिकं शिवम् ।&lt;br&gt;&#xA;ज्ञात्वा गुरुमुखात् सर्वं पूजयेद्विधिना प्रिये ॥ ८८ ॥&lt;br&gt;&#xA;एकपीठे पृथक्पूजां विना यन्त्रं करोति यः ।&lt;br&gt;&#xA;अङ्गाङ्गित्वं परित्यज्य देवताशापमाप्नुयात् ॥ ८९ ॥&lt;br&gt;&#xA;एकपीठे कुलेशानि स्वे स्वे यन्त्रे पृथक्पृथक् ।&lt;br&gt;&#xA;यजेदावरणोपेता देवतास्तद्विधानतः ॥ ९० ॥&lt;br&gt;&#xA;आवाह्य देवतामेकां पूजयेदन्यदेवताम् ।&lt;br&gt;&#xA;उभाभ्यां लभते पापं मन्त्री चञ्चलमानसः ॥ ९१ ॥&lt;br&gt;&#xA;इत्यादिलक्षणं ज्ञात्वा गुरुतः शास्त्रतः प्रिये ।&lt;br&gt;&#xA;विधिनाभ्यर्चयेत् सम्यग्देवता सुप्रसीदति ॥ ९२ ॥&lt;br&gt;&#xA;षोडशैरुपचारैस्तु साङ्गं सावरणं शिवम् ।&lt;br&gt;&#xA;पूजयेन्मूलमन्त्रेण गन्धपुष्पाक्षतादिभिः ॥ ९३ ॥&lt;br&gt;&#xA;महाषोढोदिताशेषपरिवारांश्च शाम्भवि ।&lt;br&gt;&#xA;प्रणवादिनमोऽन्तेन तत्तन्नाम्ना समर्चयेत् ॥ ९४ ॥&lt;br&gt;&#xA;आगमोक्तेन मार्गेण तर्पयेदलिबिन्दुभिः ।&lt;br&gt;&#xA;अङ्गुष्ठानामिकाभ्याञ्च नखे निःसृतमूर्ध्वतः ।&lt;br&gt;&#xA;स्वपात्रस्पन्दनिस्यन्दं विधिवत् कुलनायिके ॥ ९५ ॥&lt;br&gt;&#xA;सकृत्तर्पणमुत्सृज्य जप्त्वा मूलञ्च पादुकाम् ।&lt;br&gt;&#xA;अन्तःशक्तिं समुत्थाप्य तर्पयेद्देहदेवताः ॥ ९६ ॥&lt;br&gt;&#xA;अङ्गुष्ठो भैरवो देवो अनामा चण्डिका प्रिये ।&lt;br&gt;&#xA;अनामाङ्गुष्ठयोगेन तर्पयेत् कुलसन्ततिम् ॥ ९७ ॥&lt;br&gt;&#xA;अङ्गुष्ठानामिकाभ्याञ्च वश्यकर्मणि तर्पयेत् ।&lt;br&gt;&#xA;तर्जन्यङ्गुष्ठयोगेन तर्पयेदभिचारके ।&lt;br&gt;&#xA;कनिष्ठाङ्गुष्ठयोगेन स्तम्भने तर्पयेत् प्रिये ॥ ९८ ॥&lt;br&gt;&#xA;एवं सन्तर्प्य देवेशि कुलद्रव्यैर्यथाविधि ।&lt;br&gt;&#xA;देवतापुरतो देवि गुरुपङ्क्तीश्च पूजयेत् ।&lt;br&gt;&#xA;पङ्क्तित्रयक्रमेणाथ ज्ञात्वा सम्यगनन्यधीः ॥ ९९ ॥&lt;br&gt;&#xA;कराभ्यां चिन्मुद्रां समधुनृकपालञ्च दधतीं&lt;br&gt;&#xA;द्रुतस्वर्णप्रख्यामरुणकुसुमालेपवसनाम् ।&lt;br&gt;&#xA;कृपापूर्णापाङ्गीमरुणनयनामम्बरजटा-&lt;br&gt;&#xA;मुपेतां सिद्धौघैर्यजतु गुरुपङ्क्तिं क्रमगतिम् ॥ १०० ॥&lt;br&gt;&#xA;एवं सम्पूज्य धूपञ्च दीपं नैवेद्यमेव च ।&lt;br&gt;&#xA;आसवं पिशितोपेतं भक्ष्याणि विविधानि च ।&lt;br&gt;&#xA;कदल्यादिफलान्येव ताम्बूलञ्च समर्पयेत् ॥ १०१ ॥&lt;br&gt;&#xA;इति ते कथितं देवि कुलाचारस्य लक्षणम् ।&lt;br&gt;&#xA;द्गव्यसंस्कारशुद्ध्यादि किमन्यत् श्रोतुमिच्छसि ॥ १०२ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;द्रव्यसंस्कारविधानकथनं नाम षष्ठोल्लासः ॥ ६ ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/07/</guid>
      <description>&lt;p&gt;अथ सप्तमोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेश बटुकादीनां बलिञ्च शक्तिलक्षणम् ।&lt;br&gt;&#xA;तदद्रव्यस्यैव स्वीकारं वद मे करुणानिधे ॥ १ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण तत्त्वज्ञानं प्रकाशते ॥ २ ॥&lt;br&gt;&#xA;यावन्नो वटुके दद्यात्तावन्नैव कुलेश्वरि ।&lt;br&gt;&#xA;तृप्यन्ति देवताः सर्वाः स्मरणाद् यजनादपि ॥ ३ ॥&lt;br&gt;&#xA;वटुकादीन् यजेत्तस्माद् गन्धपुष्पासवामिषैः ।&lt;br&gt;&#xA;तत्तन्मन्त्रविधानेन देवता प्रीतिमाप्नुयात् ॥ ४ ॥&lt;br&gt;&#xA;यत्किञ्चिद्धव्यसङ्घातं पूजार्थं भोगहेतुना ।&lt;br&gt;&#xA;आनीतं दीयते भक्त्या क्षेत्रपेभ्यः कुलेश्वरि ॥ ५ ॥&lt;br&gt;&#xA;वटुकमन्त्रान् वक्ष्यामि शृणुष्व कुलनायिके ।&lt;br&gt;&#xA;यैः समचीतमात्रेण सर्वे नश्यन्त्युपद्रवाः ॥ ६ ॥&lt;br&gt;&#xA;तारत्रयं ततो देवीपुत्रेति बटुकेति वा ।&lt;br&gt;&#xA;नाथेति कपिलजटाभारभास्वरपिङ्गल ॥ ७ ॥&lt;br&gt;&#xA;त्रिनेत्रेति पदं पश्चाज्ज्वालामुखपदं ततः ।&lt;br&gt;&#xA;इमां पूजां बलिं गृह्णद्वयं पावकवल्लभा ।&lt;br&gt;&#xA;उक्तो वटुकमन्त्रोऽयं चतुश्चत्वारिंशदक्षरैः ॥ ८ ॥&lt;br&gt;&#xA;बलिदानेन सन्तुष्टो बटुकः सर्वसिद्धिदः ।&lt;br&gt;&#xA;शान्तिं करोतु मे नित्यं भूतवेतालसेवितः ॥ ९ ॥&lt;br&gt;&#xA;तारत्रयं ततः सर्वयोगिनीभ्यः पदं वदेत् ।&lt;br&gt;&#xA;तत्पश्चात् सवर्भूतेभ्यः सर्वभूताधिवत्ती च ॥१०॥&lt;br&gt;&#xA;पदं ताभ्यो डाकिनीभ्यः शाकिनीभ्यः पदं वदेत् ।&lt;br&gt;&#xA;त्रैलोक्येति पदं चैव वासिनीभ्य इमां वदेत् ॥ ११ ॥&lt;br&gt;&#xA;पूजां बलिं गृह्णयुग्मं स्वाहान्तो योगिनीमनुः ।&lt;br&gt;&#xA;कथितोऽयं महेशानि मन्त्रः पञ्चादशाक्षरः ॥ १२ ॥&lt;br&gt;&#xA;या काचिद् योगिनी रौद्रा सौम्या घोरतरा परा ।&lt;br&gt;&#xA;खेचरी भूचरी व्योमचरी प्रीतास्तु मे सदा ॥ १३ ॥&lt;br&gt;&#xA;तारत्रयं वदेत् सर्वभूतेभ्यः सर्व एव हि ।&lt;br&gt;&#xA;पश्चाद् भूतपतिभ्यो हृद्युक्तः सप्तदशाक्षरः ॥ १४ ॥&lt;br&gt;&#xA;भूता ये विविधाकारा दिव्या भौमान्तरिक्षगाः ।&lt;br&gt;&#xA;पातालसंस्था मे केविच्छिवयोगेन भाविताः ॥ १५ ॥&lt;br&gt;&#xA;ध्रुवाद्याः सत्यसन्धाश्च इन्द्राद्याः स्वर्व्यवस्थिताः।&lt;br&gt;&#xA;तृप्यन्तु प्रीतमनसः प्रतिगृह्णन्त्विमं बलिम् ॥ १६ ॥&lt;br&gt;&#xA;तारत्रयं वदेद्देहियुग्मं देवीपदं वदेत् ।&lt;br&gt;&#xA;पुत्राय बटुकनाथाय पश्चादुच्छिष्टहारिणे ।&lt;br&gt;&#xA;सर्वविघ्नान् पदं पश्चात् नाशयद्वितयं तथा ॥ १७ ॥&lt;br&gt;&#xA;गृह्णयुग्मं रुरुपदं क्षेत्रपालपदं ततः ।&lt;br&gt;&#xA;सर्वोपचारसहितामिमां पूजां बलिं वदेत् ।&lt;br&gt;&#xA;गृह्ण गृह्ण द्विठान्तोऽयं क्षेत्रपालमनुः प्रिये ॥ १८ ॥&lt;br&gt;&#xA;चतुःषष्ट्यक्षरैः प्रोक्तः सर्वसिद्धिप्रदायकः ।&lt;br&gt;&#xA;योऽस्मिन् क्षेत्रे निवासी च क्षेत्रपालस्य किङ्करः ।&lt;br&gt;&#xA;प्रीतोऽयं बलिदानेन सर्वरक्षां करोतु मे ॥ १९ ॥&lt;br&gt;&#xA;तारत्रयं वदेत्तारं श्रीप्रासादपरामनुः ।&lt;br&gt;&#xA;ह्रां ह्रीं ह्रूञ्च युगञ्चादौ भैरवाधिष्ठिताय च ॥ २० ॥&lt;br&gt;&#xA;अक्षोभ्यानन्दतः पश्चाद्धृदयाभीष्टदः परम् ।&lt;br&gt;&#xA;सिद्धार्थपदमाभाष्य पश्चादवतरद्वयम् ॥ २१ ॥&lt;br&gt;&#xA;क्षेत्रपालपदं पश्चात् महाशान्त पदं ततः ।&lt;br&gt;&#xA;मातृपुत्रपदं पश्चात् कुलपुत्रपदं तथा ॥ २२ ॥&lt;br&gt;&#xA;सिद्धिपुत्रपदं चास्मिन् स्थानाधिपपदं ततः ।&lt;br&gt;&#xA;ग्रामाधिपतयेऽस्मिन् स्याद्देशाधिपतये ततः ॥ २३ ॥&lt;br&gt;&#xA;वदेद् बटुकनाथेति देवीपुत्रपदं ततः ।&lt;br&gt;&#xA;मेघनादपदं पश्चात् प्रचण्डोग्रपदं वदेत् ॥ २४ ॥&lt;br&gt;&#xA;कपालीति पदं पश्चाद्भीषणेति पदं वदेत् ।&lt;br&gt;&#xA;स्यात् सर्वविघ्नाधिपतये इमां पूजां बलिं वदेत् ॥ २५ ॥&lt;br&gt;&#xA;गृह्ण गृह्ण कुरुद्वन्द्वं मम दूरययुग्मकम् ।&lt;br&gt;&#xA;ज्वलयुक्प्रज्वलयुगं सर्वविघ्नानीतीरयेत् ॥ २६ ॥&lt;br&gt;&#xA;नाशयद्वितयं क्षां क्षं पश्चाद् बुद्धिमितीरयेत् ।&lt;br&gt;&#xA;क्षेत्रपालाय वौषट् ह्रूं षष्ट्युत्तरशताक्षरः ॥ २७ ॥&lt;br&gt;&#xA;तारत्रयं वदेत् पश्चादमुक क्षेत्रपाल च ।&lt;br&gt;&#xA;राजराजेश्वर इमां पूजां बलिमतः परम् ।&lt;br&gt;&#xA;गृह्णयुग्मं द्विठान्तोऽयमष्टाविंशाक्षरो मनुः ॥ २८ ॥&lt;br&gt;&#xA;अनेन बलिदानेन वटुवंशसमन्वितः ।&lt;br&gt;&#xA;राजराजेश्वरो देवो मे प्रसीदतु सर्वदा ॥ २९ ॥&lt;br&gt;&#xA;पश्चिमे वटुकं देवमुत्तरे योगिनीबलिम् ।&lt;br&gt;&#xA;पूर्वे भूतबलिं दद्यात् क्षेत्रपालञ्च दक्षिणे ।&lt;br&gt;&#xA;राजराजेश्वरं मध्ये पूजयेत् कुलनायिके ॥ ३० ॥&lt;br&gt;&#xA;अङ्गुष्ठानामिकाभ्याञ्च बटुकस्य बलिः स्मृतः ।&lt;br&gt;&#xA;तर्जनीमध्यमानामिकाङ्गुष्ठैर्योगिनीबलिः ॥ ३१ ॥&lt;br&gt;&#xA;अङ्गुलीभिश्च सर्वाभिरुक्तो भूतबलिः प्रिये ।&lt;br&gt;&#xA;अङ्गुष्ठतर्जनीभ्याञ्च क्षेत्रपालबलिर्भवेत् ।&lt;br&gt;&#xA;अङ्गुष्ठमध्यमाभ्याञ्च राजराजेश्वरस्य च ॥ ३२ ॥&lt;br&gt;&#xA;बटुकादीन् समर्च्यैवं कुलदीपान् प्रदर्शयेत् ।&lt;br&gt;&#xA;ईषद्रक्तसुपिष्टेन चतुरङ्गुलिमानतः ॥ ३३ ॥&lt;br&gt;&#xA;दीपान् डमरुकाकारान् त्रिकोणानतिशोभनान् ।&lt;br&gt;&#xA;कर्षाज्यग्राहिणः कुर्य्यान्नव सप्ताथ पञ्च वा ॥ ३४ ॥&lt;br&gt;&#xA;अन्तस्तेजो बहिस्तेज एकीकृत्यामितप्रभान् ।&lt;br&gt;&#xA;त्रिधा देव्युपरि भ्राम्य कुलदीपान् निवेदयेत् ॥ ३५ ॥&lt;br&gt;&#xA;समस्तचक्रचक्रेशि देवेशि सकलात्मिके ।&lt;br&gt;&#xA;आरात्रीकमिदं देवि गृहाण मम सिद्धये ।&lt;br&gt;&#xA;कुलदीपान् प्रदर्श्याथ शक्तिपूजां समाचरेत् ॥ ३६ ॥&lt;br&gt;&#xA;स्वशक्तिं वीरशक्तिं वा दीक्षितां गुरुमार्गतः ।&lt;br&gt;&#xA;पाययित्वा चरेत् पानमिति शास्त्रस्य निश्चयः ॥ ३७ ॥&lt;br&gt;&#xA;अदीक्षितां स्त्रियं कुर्यात् सद्यः संस्कारमम्बिके ।&lt;br&gt;&#xA;मन्त्रदीक्षाविधानेन् शुद्धा भवति नान्यथा ॥ ३८ ॥&lt;br&gt;&#xA;तस्मात् सुलक्षणां शक्तिं गन्धपुष्पाक्षतादिभिः ।&lt;br&gt;&#xA;अभ्यर्च्य देवताबुद्ध्या भोगपात्रं निवेदयेत् ॥ ३९ ॥&lt;br&gt;&#xA;तदन्ते कन्यकाश्चापि प्रमदाश्च मनोहराः ।&lt;br&gt;&#xA;सम्पूज्य देवताबुद्ध्या दद्यात् पात्रं पृथक् पृथक् ॥ ४० ॥&lt;br&gt;&#xA;अनिवेद्य तु यः शक्त्यै कुलद्रव्यं निषेवते ।&lt;br&gt;&#xA;पूजितं निष्फलं तस्य देवता न प्रसीदति ॥ ४१ ॥&lt;br&gt;&#xA;चण्डाली चर्मकारी च मातङ्गी पुक्कसी तथा ।&lt;br&gt;&#xA;श्वपची खट्टकी चैव कैवर्त्ती विश्वयोषितः ॥ ४२ ॥&lt;br&gt;&#xA;कुलाष्टकमिदं प्रोक्तमकुलाष्टकमुच्यते ।&lt;br&gt;&#xA;कन्दुकी शौण्डिकी चैव शस्त्रजीवी च रञ्जकी ॥ ४३ ॥&lt;br&gt;&#xA;गायकी रजकी शिल्पी कौलिकी च तथाष्टमी ।&lt;br&gt;&#xA;तन्त्रमन्त्रसमायुक्ता समयाचारपालिका ॥ ४४ ॥&lt;br&gt;&#xA;कुमारी च व्रतस्था च योगमुद्राधरापि वा ।&lt;br&gt;&#xA;पूजाकाले स्वतः प्राप्ता सा ज्ञेया सहजा बुधैः ॥ ४५ ॥&lt;br&gt;&#xA;उक्तजात्यङ्गनाभावे चातुर्वर्ण्याङ्गनां यजेत् ।&lt;br&gt;&#xA;सुरूपा तरुणी शान्ता कुलाचारयुता शुचिः ॥ ४६ ॥&lt;br&gt;&#xA;शङ्काहीना भक्तियुक्ता गूढा शास्त्रोपजीविनी ।&lt;br&gt;&#xA;अलोलुपा सुशीला च स्मितास्या प्रियवादिनी ॥ ४७ ॥&lt;br&gt;&#xA;गुरुदैवतसम्भक्ता सुचिता कौलिकप्रिया ।&lt;br&gt;&#xA;विमत्सरा विशेषज्ञा देवताराधनोत्सुका ।&lt;br&gt;&#xA;मनोहरा सदाचारा शक्तिरेषा सुलक्षणा ॥ ४८ ॥&lt;br&gt;&#xA;दुष्टोग्रा कर्कशा क्रूरा दुःखिता कुलदूषणी ।&lt;br&gt;&#xA;दुराचारा पराधीना भीता लुब्धातुराऽलसा ॥ ४९ ॥&lt;br&gt;&#xA;निद्रासक्तातिदुर्म्मेधा हीनाङ्गी व्याधिपीडिता ।&lt;br&gt;&#xA;दुर्गन्धा कुत्सिता मूढा वृद्धोन्मत्ता रहस्यभित् ॥ ५० ॥&lt;br&gt;&#xA;कुतर्का कुत्सितालापा निर्लज्जा कलहप्रिया ।&lt;br&gt;&#xA;विरूपोन्मार्गगा स्तब्धा पङ्ग्वन्धविकृतानना ।&lt;br&gt;&#xA;ईदृशीं मन्त्रयुक्ताञ्च शक्तिं यागे विवर्जयेत् ॥ ५१ ॥&lt;br&gt;&#xA;ततोऽर्चनादिकं सर्वं मन्त्रोदकपुरःसरम् ।&lt;br&gt;&#xA;इतः पूर्वादिमनुना मन्त्री देव्यै समर्पयेत् ॥ ५२ ॥&lt;br&gt;&#xA;तारत्रयमितः पूर्वं प्राणबुद्धी ततः परम् ।&lt;br&gt;&#xA;देहधर्माधिकारतो जाग्रत्स्वप्नसुषुप्तिषु ॥ ५३ ॥&lt;br&gt;&#xA;मनसा चेतसा वाचा कर्मणा तत्परं वदेत् ।&lt;br&gt;&#xA;हस्ताभ्याञ्च ततः पद्भयामुदरेण ततः परम् ॥ ५४ ॥&lt;br&gt;&#xA;शिश्ना च यत् स्मृतं पश्चाद् यदुक्तं यत् कृतं वदेत् ।&lt;br&gt;&#xA;तत् सर्वं गुरवे चान्ते मत्समपीतमस्त्विति ।&lt;br&gt;&#xA;स्वाहान्तो मनुरित्युक्तस्त्रिसप्तत्यक्षरः प्रिये ॥ ५५ ॥&lt;br&gt;&#xA;ज्ञानतोऽज्ञानतो वापि यन्मया क्रियते शिवे ।&lt;br&gt;&#xA;तव कृत्यमिदं सर्वमिति ज्ञात्वा क्षमस्व मे ॥ ५६ ॥&lt;br&gt;&#xA;एवं सम्प्रार्थ्य देवेशि स्तुत्वा नत्वा च भक्तितः ।&lt;br&gt;&#xA;प्रधानदेवतामूर्त्तौ परिवारान् समर्चयेत् ।&lt;br&gt;&#xA;एवं सावरणां देवीं चिन्तयेत् स्वहृदम्बुजे ॥ ५७ ॥&lt;br&gt;&#xA;शेषिकाये समर्प्यात्ममूलमन्त्रेण शोधयेत् ।&lt;br&gt;&#xA;स्याद्वाग्भवं हृदुच्छिष्टचाण्डालि तदनन्तरम् ॥ ५८ ॥&lt;br&gt;&#xA;वदेन्मातङ्गि सर्वन्ते वश्यङ्कुरुयुगन्ततः ।&lt;br&gt;&#xA;एकविंशतिवर्णैश्च शेषिकामनुरीरितः ॥ ५९ ॥&lt;br&gt;&#xA;मन्त्रेणानेन निर्माल्यं शेषिकायै समर्पयेत् ।&lt;br&gt;&#xA;देवीमुच्छिष्टमातङ्गीं ध्यायेत् त्रैलोक्यमोहिनीम् ॥ ६० ॥&lt;br&gt;&#xA;वीणावाद्यविनोदगीतनिरतां नीलांशुकोल्लासिनीं&lt;br&gt;&#xA;बिम्बोष्ठीं नवयावकार्द्रचरणामाकीर्णकेशालकाम् ।&lt;br&gt;&#xA;मृद्वङ्गीं सिन्तशङ्खकुण्डलधरां माणिक्यभूषोज्ज्वलां&lt;br&gt;&#xA;मातङ्गीं प्रणतोऽस्मि सुस्मितमुखीं देवीं शुकश्यामलाम् ॥६१।&lt;br&gt;&#xA;ततः श्रीगुरुरूपाय साक्षात् परशिवाय च ।&lt;br&gt;&#xA;कराभ्यां पात्रमुद्धृत्य सद्वितीयं समर्पयेत् ॥ ६२ ॥&lt;br&gt;&#xA;स्वसम्प्रदायसंयुक्तैर्वीरैश्च सह पूजयेत् ।&lt;br&gt;&#xA;अन्योन्यवन्दनं कृत्वा पिबेत्तत्तदनुज्ञया ॥ ६३ ॥&lt;br&gt;&#xA;सव्येनोद्धृत्य पात्रन्तु मुद्रां कृत्वाऽपसव्यतः ।&lt;br&gt;&#xA;यथाविधि द्वितीयेन गृह्णीयान्मन्त्रमुच्चरन् ॥ ६४ ॥&lt;br&gt;&#xA;पिशितं माषमात्रन्तु द्रव्यं चुल्लुकसम्मितम् ।&lt;br&gt;&#xA;आत्मदेहत्रयं तत्त्वं त्रयेणाथ विशोधयेत् ॥ ६५ ॥&lt;br&gt;&#xA;तरुणोल्लाससहितः प्रसन्नवदनेक्षणः ।&lt;br&gt;&#xA;गुरुः शिष्यान् समाहूय दद्यात्तत्त्वत्रयं प्रिये ॥ ६६ ॥&lt;br&gt;&#xA;शिष्योपायनमादाय शुद्धात्मा कुसुमादिकम् ।&lt;br&gt;&#xA;यथाशक्ति निवेद्याथ वित्तशाठ्यविवजीतः ॥ ६७ ॥&lt;br&gt;&#xA;प्रणम्य बहिरष्टाङ्गं प्रविश्यान्तः शनैः प्रिये ।&lt;br&gt;&#xA;समर्प्योपायनं भक्त्या शिवाय गुरुरूपिणे ॥ ६८ ॥&lt;br&gt;&#xA;ग्रथिताङ्गुष्ठकौ कृत्वा करौ सक्ताग्रतर्जनी ।&lt;br&gt;&#xA;जानुभ्यामवनिं गत्वा पञ्चाङ्गं प्रणमेद् गुरुम् ॥ ६९ ॥&lt;br&gt;&#xA;वामाऽङ्गुष्ठानामिकाभ्यां दक्षहस्तप्रसारितम् ।&lt;br&gt;&#xA;स्पृष्ट्वा विशुद्धहृदय ईषदानतमस्तकः ॥ ७० ॥&lt;br&gt;&#xA;वामाङ्गुष्ठानामिकाभ्यां शिष्याय श्रीगुरुः प्रिये ।&lt;br&gt;&#xA;प्रकृत्याद्यैः पृथिव्यन्तैश्चतुवींशतिभिः प्रिये ॥ ७१ ॥&lt;br&gt;&#xA;स्वरैरशुद्धतत्त्वैश्च वाग्भवेन कुलेश्वरि ।&lt;br&gt;&#xA;संयुक्तेनात्मतत्त्वेन स्थूलदेहं विशोधयेत् ॥ ७२ ॥&lt;br&gt;&#xA;मायादिपुरुषान्तैश्च शुद्धाशुद्धैश्च सप्तभिः ।&lt;br&gt;&#xA;तत्त्वैः स्पर्शाह्वयैर्वर्णैः कामराजेन मन्त्रवित् ।&lt;br&gt;&#xA;युक्तेन विद्यातत्त्वेन सूक्ष्मदेहं विशोधयेत् ॥ ७३ ॥&lt;br&gt;&#xA;शुद्धैः शिवादिविद्यान्तैः पञ्चतत्त्वैश्च व्यापकैः ।&lt;br&gt;&#xA;परया शिवतत्त्वेन परं देहं विशोधयेत् ॥ ७४ ॥&lt;br&gt;&#xA;षट्त्रिंशत्तत्त्वसहितमालिन्या बालया प्रिये ।&lt;br&gt;&#xA;सर्वतत्त्वाश्रयं बीजं सर्वतत्त्वैवीशोधयेत् ॥ ७५ ॥&lt;br&gt;&#xA;शोधयेति पदं दद्यात् सद्वितीयमलिं गुरुः ।&lt;br&gt;&#xA;चुल्लुकं गुरुणा दत्तं शोधयामीति चोच्चरन् ।&lt;br&gt;&#xA;भक्त्या चावनतः शिष्यो निःशब्दं त्रिः पिबेदलिम् ॥ ७६ ॥&lt;br&gt;&#xA;पाणिभ्यां संस्पृशेद्देहं सर्वतत्त्वं समुच्चरन् ।&lt;br&gt;&#xA;शिरःप्रभृतिपादान्तं शुद्धं देहं विचिन्तयेत् ॥ ७७ ॥&lt;br&gt;&#xA;स्थूलान्तमात्मतत्त्वं स्यात् सूक्ष्मं विद्यान्तगोचरम् ।&lt;br&gt;&#xA;परान्तं शिवतत्त्वं स्यादिति तत्त्वत्रयं जगत् ॥ ७८ ॥&lt;br&gt;&#xA;एवं तत्त्वत्रयज्ञानं गुरोर्ज्ञात्वा य आचरेत् ।&lt;br&gt;&#xA;स जीवन्नेव मुक्तः स्यादिति शङ्करभाषितम् ॥ ७९ ॥&lt;br&gt;&#xA;ततः स्वीकृत्य च गुरुः शिष्येभ्यः शेषदो भवेत् ।&lt;br&gt;&#xA;आदाय गुरुणा दत्तं सद्वितीयासवं पिबेत् ॥ ८० ॥&lt;br&gt;&#xA;श्रीगुरुज्येष्ठपूज्यानां पुरतः कुलनायिके ।&lt;br&gt;&#xA;नोपविश्य पिबेन्मद्यम् इति शास्त्रस्य निर्णयः ॥ ८१ ॥&lt;br&gt;&#xA;प्राणभेदफलोल्लासप्रणामस्थितिलक्षणम् ।&lt;br&gt;&#xA;अविज्ञायाचरेद् यस्तु स भवेदापदाम्पदम् ॥ ८२ ॥&lt;br&gt;&#xA;निर्मन्त्रं न पिबेन्मद्यं प्रायश्चित्तं विधीयते ।&lt;br&gt;&#xA;तस्मान्मन्त्रविधानेन कर्तव्यं कुलनायिके ॥ ८३ ॥&lt;br&gt;&#xA;इदं पवित्रममृतं पिबामि भवभेषजम् ।&lt;br&gt;&#xA;पशुपाशसमुच्छेदकारणं भैरवोदितम् ॥ ८४ ॥&lt;br&gt;&#xA;चित्ते स्वातन्त्र्यसारत्वात्तदानन्दमयात्मनः ।&lt;br&gt;&#xA;तन्मयत्वाच्च भावानां भावाश्चान्तहीता रसे ॥ ८५ ॥&lt;br&gt;&#xA;सुषुम्नान्तं विकाशाय सुरसस्तेन पीयते ।&lt;br&gt;&#xA;तस्मादिमां सुरां देवीं पूर्णोऽहं त्वां पिबाम्यहम् ॥ ८६ ॥&lt;br&gt;&#xA;मन्त्रेणानेन देवेशि मूलमन्त्रेण मन्त्रवित् ।&lt;br&gt;&#xA;अनाकुलमनाः कुर्यादलिपानं शनैः शनैः ॥ ८७ ॥&lt;br&gt;&#xA;स्वात्ममूलत्रिकोणस्थे कोटिसूर्यसमप्रभे ।&lt;br&gt;&#xA;कुण्डल्याकृतिचिद्रूपे हुनेद् द्रव्यं समन्त्रकम् ॥ ८८ ॥&lt;br&gt;&#xA;महन्तापात्रभरितमिदन्तापरमामृतम् ।&lt;br&gt;&#xA;पराहन्तामये वह्नौ होमस्वीकारलक्षणम् ॥ ८९ ॥&lt;br&gt;&#xA;गुरुदैवतमन्त्राणामैक्यं सञ्चिन्तयेद्धिया ।&lt;br&gt;&#xA;यावदुल्लासपर्यन्तमुपदेशे पिबेन्मधु ॥ ९० ॥&lt;br&gt;&#xA;चुल्लनं सिद्धिदं प्रोक्तं दीपो ज्ञानप्रदायकः ।&lt;br&gt;&#xA;पानात् परपदप्राप्तिः कौले त्रयमितीरितम् ॥ ९१ ॥&lt;br&gt;&#xA;भोजनान्ते बिषं मद्यं मद्यान्ते भोजनं विषम् ।&lt;br&gt;&#xA;अमृतं तद्विजानीयाद् यदन्नं सुरया सह ॥ ९२ ॥&lt;br&gt;&#xA;चर्वणेन युतं पानममृतं कथितं प्रिये ।&lt;br&gt;&#xA;चर्वणेन बिना पानं केवलं विषवर्द्धनम् ॥ ९३ ॥&lt;br&gt;&#xA;पानञ्च त्रिविधं प्रोक्तं दिव्यवीरपशुक्रमात् ।&lt;br&gt;&#xA;दिव्यं देव्यग्रतः पानं वीरं मुद्रासने कृतम् ॥ ९४ ॥&lt;br&gt;&#xA;स्वेच्छया पशुवत्पीतं पशुपानमितीरितम् ॥ ९५ ॥&lt;br&gt;&#xA;भुक्तिमुक्तिप्रदं दिव्यं वीरं भुक्तिप्रदं भवेत् ।&lt;br&gt;&#xA;पशुपानं नरकदं प्रोक्तं पानफलं प्रिये ॥ ९६ ॥&lt;br&gt;&#xA;दृष्टिमानसवाक्काये यावन्नो भवति भ्रमः ।&lt;br&gt;&#xA;तावत् पानं प्रकुर्वीत पशुपानमतः परम् ॥ ९७ ॥&lt;br&gt;&#xA;यावन्नेन्द्रियवैकल्यं यावन्नो मुखवैकृतम् ।&lt;br&gt;&#xA;तावदेव पिबेन्मद्यमन्यथा पतनं भवेत् ॥ ९८ ॥&lt;br&gt;&#xA;पूर्णाभिषेकयुक्तानां पानं देवि निगद्यते ।&lt;br&gt;&#xA;कराभ्यां पात्रमुद्धृत्य स्मरेन्मूलञ्च पादुकाम् ।&lt;br&gt;&#xA;आगलान्तं पिबेद्द्रव्यं स मुक्तो नात्र संशयः ॥ ९९ ॥&lt;br&gt;&#xA;पीत्वा पीत्वा पुनः पीत्वा यावत् पतति भूतले ।&lt;br&gt;&#xA;उत्थाय च पुनः पीत्वा पुनर्जन्म न विद्यते ॥ १०० ॥&lt;br&gt;&#xA;आनन्दात्तृप्यते देवी मूर्च्छया भैरवः स्वयम् ।&lt;br&gt;&#xA;वमनात् सर्वदेवाश्च तस्मात्रिविधमाचरेत् ॥ १०१ ॥&lt;br&gt;&#xA;दिव्यपानरतानां वै यत् सुखं कुलयोगिनाम् ।&lt;br&gt;&#xA;तत् सुखं सार्वभौमस्य नृपस्यापि न विद्यते ॥ १०२ ॥&lt;br&gt;&#xA;यत् सुखं कुलनिष्ठानां कुलद्रव्यनिषेवनात् ।&lt;br&gt;&#xA;तत् सौख्यमेव मोक्षः स्यात् सत्यमेव वरानने ॥ १०३ ॥&lt;br&gt;&#xA;इति ते कथितं किञ्चित् वटुशक्त्यादिपूजनम् ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ १०४ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;बटुकशक्त्यादिपूजनं नाम सप्तमोल्लासः ॥ ७ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/08/</guid>
      <description>&lt;p&gt;अथाष्टमोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेश श्रोतुमिच्छामि करुणामृतवारिधे ।&lt;br&gt;&#xA;उल्लासभेदं देवेश द्रव्यपात्रादिसङ्गमम् ॥ १ ॥&lt;br&gt;&#xA;रत्युद्वासनकालञ्च श्रीचक्रस्थितिमेव च ।&lt;br&gt;&#xA;चेष्टां कौलिकशक्तीनां वद मे परमेश्वर ॥ २ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण जायते दिव्यभावना ॥ ३ ॥&lt;br&gt;&#xA;आरम्भस्तरुणश्चैव यौवनं प्रौढमेव च ।&lt;br&gt;&#xA;तदन्तश्चोन्मनाश्चैव ततोल्लासश्च सप्तमः ॥ ४ ॥&lt;br&gt;&#xA;तत्त्वत्रयं स्यादारम्भः कथितः कुलनायिके ।&lt;br&gt;&#xA;कथितस्तरुणोल्लासस्तरुणं सुखमम्बिके ॥ ५ ॥&lt;br&gt;&#xA;यौवनं मनसः सम्यगुल्लासः सुस्थितिः प्रिये ।&lt;br&gt;&#xA;स्खलनं दृङ्मनोवाचां प्रौढमित्यभिधीयते ॥ ६ ॥&lt;br&gt;&#xA;समुल्लासपरे चक्रे य इच्छेत् पात्रमेलनम् ।&lt;br&gt;&#xA;अर्वाक् प्रौढसमुल्लासं नैव कुर्यात् कदाचन ।&lt;br&gt;&#xA;यथाधिकारं तत्रापि कर्त्तव्यं पात्रमेलनम् ॥ ७ ॥&lt;br&gt;&#xA;अदीक्षितैरनाचारैरतन्त्रज्ञदैवतैः ।&lt;br&gt;&#xA;दूषकैः समयभ्रष्टैर्न कुर्याद् द्रव्यसङ्गतिम् ॥ ८ ॥&lt;br&gt;&#xA;अभिज्ञं मन्यमानैश्च प्रपञ्चव्रतधारिभिः ।&lt;br&gt;&#xA;पशुभिः क्षुद्रकर्मस्थैर्न कुर्याद् द्रव्यसङ्गतिम् ॥ ९ ॥&lt;br&gt;&#xA;स्त्रीद्विष्टैर्गुरुभिः शप्तैर्भक्तिहीनैर्दुरात्मभिः ।&lt;br&gt;&#xA;कुलोपदेशहीनैश्च न कुर्याद् द्रव्यसङ्गतिम् ॥ १० ॥&lt;br&gt;&#xA;पदवाक्यप्रमाणज्ञाः श्रुतिस्मृत्यर्थवेदिनः ।&lt;br&gt;&#xA;कुलधर्मानभिज्ञाश्चेत्तत्सङ्गं परिवर्जयेत् ॥ ११ ॥&lt;br&gt;&#xA;सत्कुले च प्रसूता वा वृद्धाश्चाचारवत्तीनः ।&lt;br&gt;&#xA;त्वत्पूजाविमुखाः स्युश्चेत्तत्संसर्गं परित्यजेत् ॥ १२ ॥&lt;br&gt;&#xA;स्त्रीपुत्रमित्रबन्धूनां स्निग्धानामपि पार्वति ।&lt;br&gt;&#xA;कुलाचारानभिज्ञानां सङ्गतिं वर्जयेत्प्रिये ॥ १३ ॥&lt;br&gt;&#xA;अदृष्टपौरुषाणाञ्च देशान्तरनिवासिनाम् ।&lt;br&gt;&#xA;विना सङ्केतयोगेन न कुर्याद् द्रव्यसङ्गतिम् ॥ १४ ॥&lt;br&gt;&#xA;एकपात्रं न कुर्वीत यदि साक्षात् कुलेश्वरः ।&lt;br&gt;&#xA;मन्त्राः पराङ्मुखा यान्ति विघ्नश्चैव पदे पदे ॥ १५ ॥&lt;br&gt;&#xA;स्वपात्रस्थितहेतुञ्च न दद्याद्भैरवाय च ।&lt;br&gt;&#xA;यदि दद्यात्कुलेशानि देवताशापमाप्नुयात् ॥ १६ ॥&lt;br&gt;&#xA;आसनं भोजनं पात्रमम्बरं शयनादिकम् ।&lt;br&gt;&#xA;अनभिज्ञैरनर्हैश्च सङ्गमं नैव कारयेत् ॥ १७ ॥&lt;br&gt;&#xA;स्रोतोभेदेन वा कुर्यात्कौलिकः पात्रमेलनम् ।&lt;br&gt;&#xA;पूर्वदक्षिणयोरैक्यमुदक्पश्चिमयोस्तथा ॥ १८ ॥&lt;br&gt;&#xA;तस्मिन् क्रमार्चनपरैर्वीरैः स्वसदृशैरपि ।&lt;br&gt;&#xA;कामिनीभिश्च तत्कुर्यात् स्रोतसाञ्च चतुष्टये ॥ १९ ॥&lt;br&gt;&#xA;योगिभिर्योगिनीभिश्च प्रदत्तं पूर्णपात्रकम् ।&lt;br&gt;&#xA;स्वमातृपादुकामूलमन्त्रजप्तं पिबेत्प्रिये ॥ २० ॥&lt;br&gt;&#xA;क्वचित् यदृच्छया प्राप्तमलिपात्रन्तु भक्तितः ।&lt;br&gt;&#xA;आदाय पूर्ववज्जप्त्वा पिबेद्देवि गुरुं स्मरन् ॥ २१ ॥&lt;br&gt;&#xA;गुरुशक्तिसुतानाञ्च गुरुज्येष्ठकनिष्ठयोः ।&lt;br&gt;&#xA;स्वज्येष्ठस्यापि चोच्छिष्टं खादेन्नान्यस्य पार्वति ॥ २२ ॥&lt;br&gt;&#xA;शक्त्युच्छिष्टं पिबेद् द्रव्यं वीरोच्छिष्टञ्च चर्वणम् ।&lt;br&gt;&#xA;आत्मोच्छिष्टं न दातव्यं परकीयं न भक्षयेत् ॥ २३ ॥&lt;br&gt;&#xA;उच्छिष्टं भक्षयेत् स्त्रीणां ताभ्यो नोच्छिष्टमर्पयेत् ।&lt;br&gt;&#xA;चक्रमध्येऽपि देवेशि अन्यथा पतनं भवेत् ॥ २४ ॥&lt;br&gt;&#xA;कनिष्ठानां स्वशिष्याणां दद्यादुच्छिष्टमम्बिके ।&lt;br&gt;&#xA;दद्यात् स्नेहेन योऽन्येभ्यः स भवेदापदाम्पदम् ॥ २५ ॥&lt;br&gt;&#xA;आसवोच्छिष्टपात्रन्तु यो वा गृह्णति मोहतः ।&lt;br&gt;&#xA;स्नेहाल्लोभात् भयाद्वापि देवताशापमाप्नुयात् ॥ २६ ॥&lt;br&gt;&#xA;प्रौढोल्लासे कुलेशानि कुर्याद्बलिविसर्जनम् ।&lt;br&gt;&#xA;पूजागृहाद्बहिः कुर्यात्त्रिकोणे तु गृहान्तरे ॥ २७ ॥&lt;br&gt;&#xA;गन्धपुष्पाक्षतैः पूज्य ध्यायेदुच्छिष्टभैरवम् ।&lt;br&gt;&#xA;गदात्रिशूलडमरुपात्रहस्तं त्रिलोचनम् ।&lt;br&gt;&#xA;कृष्णाभं भैरवं ध्यायेत् सर्वविघ्ननिवारणम् ॥ २८ ॥&lt;br&gt;&#xA;तारत्रयं समुच्चार्यं पश्चादुच्छिष्टभैरवम् ।&lt;br&gt;&#xA;एहियुग्मं बलिं गृह्णयुग्मं फट् च द्विठान्तकः ॥ २९ ॥&lt;br&gt;&#xA;बल्युद्वासनमन्त्रोऽयं द्वाविंशतिभिरक्षरैः ।&lt;br&gt;&#xA;शान्तिस्तवं पठेत्पश्चात्तर्पयेदलिबिन्दुभिः ॥ ३० ॥&lt;br&gt;&#xA;यजन्ति देव्यो हरपादपङ्कजम्&lt;br&gt;&#xA;प्रसन्नधामामृतमोक्षदायकम् ।&lt;br&gt;&#xA;अनन्तसिद्धान्तमयप्रबोधकं&lt;br&gt;&#xA;नमामि चाष्टाष्टकयोगिनीगणम् ॥ ३१ ॥&lt;br&gt;&#xA;योगिनीचक्रमध्यस्थं मातृमण्डलवेष्टितम् ।&lt;br&gt;&#xA;नमामि शिरसा नाथं भैरवं भैरवीप्रियम् ॥ ३२ ॥&lt;br&gt;&#xA;अनादिघोरसंसारध्वान्तैकध्वंसकारिणे ।&lt;br&gt;&#xA;नमः श्रीनाथवैद्याय कुलौषधिविधायिने ॥ ३३ ॥&lt;br&gt;&#xA;आपदो दुरितं रोगाः समयाचारलङ्घनात् ।&lt;br&gt;&#xA;ये ते सर्वे व्यपोहन्तु दिव्यचक्रस्य मेलनात् ॥ ३४ ॥&lt;br&gt;&#xA;आयुरारोग्यमैश्वर्यं कीत्तीर्लाभः सुखं जयः ।&lt;br&gt;&#xA;कान्तिर्मनोहरा चास्तु पान्तु सर्वाश्च देवताः ॥ ३५ ॥&lt;br&gt;&#xA;सम्पूजकानां प्रतिपालकानां&lt;br&gt;&#xA;यतीन्द्रयोगीन्द्रतपोधनानाम् ।&lt;br&gt;&#xA;देशस्य राष्ट्रस्य कुलस्य राज्ञः&lt;br&gt;&#xA;करोतु शान्ति भगवान् कुलेशः ॥ ३६ ॥&lt;br&gt;&#xA;नन्दन्तु साधककुलाद्वयदर्शका ये&lt;br&gt;&#xA;सिंहासनाद्युषितशाक्तमहान्वया ये ।&lt;br&gt;&#xA;नन्दन्तु सर्वकुलकौलरताः परे ये&lt;br&gt;&#xA;चान्ये विशेषपदभेदकशाम्भवा ये ॥ ३७ ॥&lt;br&gt;&#xA;नन्दन्तु सिद्धगुरवस्तदनुक्रमज्ञा&lt;br&gt;&#xA;ज्येष्ठान्वया समयिनो वटुकाः कुमार्यः ।&lt;br&gt;&#xA;ये योगिनीप्रवरवीरकुले प्रसूता&lt;br&gt;&#xA;नन्दन्तु भूमिपतिगोद्विजसाधुलोकाः ॥ ३८ ॥&lt;br&gt;&#xA;नन्दन्तु नीतिनिपुणा निरवद्यनिष्टा&lt;br&gt;&#xA;निर्मत्सरा निरुपमा निरुपद्रवाश्च ।&lt;br&gt;&#xA;नित्यं निरञ्जनरता गुरवो निरीहाः&lt;br&gt;&#xA;शान्ताश्च शान्तमनसो हृतशोकशङ्काः ॥ ३९ ॥&lt;br&gt;&#xA;नन्दन्तु योगनिरताः कुलयोगयुक्ता&lt;br&gt;&#xA;ह्याचार्यसामयिकसाधकपुत्रकाश्च ।&lt;br&gt;&#xA;गावो द्विजा युवतयो यतयः कुमार्यो&lt;br&gt;&#xA;धर्मे चरन्तु निरता गुरुभक्तलोकाः ॥ ४० ॥&lt;br&gt;&#xA;नन्दन्तु साधककुला ह्यलमात्मनिष्ठाः&lt;br&gt;&#xA;शापाः पतन्तु समयद्विषि योगिनीनाम् ।&lt;br&gt;&#xA;सा शाम्भवी स्फुरतु कापिं समाप्यवस्था&lt;br&gt;&#xA;यस्यां गुरोश्चरणपङ्कजमेव सत्यम् ॥ ४१ ॥&lt;br&gt;&#xA;याश्चक्रक्रमभूमिकावसतयो नाडीषु याः संस्थिता याः&lt;br&gt;&#xA;कायोद्गतरोमकूपनिलया याः संस्थिता धातुषु ।&lt;br&gt;&#xA;उच्छ्वासोमीमरुत्तरङ्गनिलया निश्वासवासाश्च या-&lt;br&gt;&#xA;स्ता देव्यो रिपुपक्षभक्षणरता नन्दन्तु कौलाचीताः ॥ ४२ ॥&lt;br&gt;&#xA;या देव्यः कुलसम्भवाः क्षितिगता या देवतास्तोयगा&lt;br&gt;&#xA;या नित्यं प्रथितप्रभाः शिखिगता या मातरिश्वालयाः ।&lt;br&gt;&#xA;या व्योमाहितमण्डलामृतमया याः सर्वगाः सर्वदा-&lt;br&gt;&#xA;स्ताः सर्वाः कुलमार्गपालनपराः शान्ति प्रयच्छन्तु मे ॥४३ ॥&lt;br&gt;&#xA;ऊर्ध्वे ब्रह्माण्डतो वा दिवि गगनतले भूतले वा तले वा&lt;br&gt;&#xA;पाताले वानले वा सलिलपवनयोर्यत्र कुत्र स्थिता वा ।&lt;br&gt;&#xA;क्षेत्रे पीठोपपीठादिषु च कृतपदा धूपदीपादिकेन&lt;br&gt;&#xA;प्रीता देव्यः सदा नः शुभबलिविधिना पान्तु वीरेन्द्रवन्द्याः ॥४४&lt;br&gt;&#xA;ब्रह्मा श्रीः शेषदुर्गागुहवटुकगणा भैरवाः क्षेत्रपाद्या&lt;br&gt;&#xA;वेतालादित्यरुद्रग्रहवसुमनुसिद्धाप्सरोगुह्यकाद्याः ।&lt;br&gt;&#xA;भूता गन्धर्वविद्याधरऋषिपितृयक्षासुराः किन्नराद्या&lt;br&gt;&#xA;योगीशाश्चारणाः किम्पुरुषमुनिवराश्चक्रगाः पान्तु सर्वे ॥४५।&lt;br&gt;&#xA;देहस्थाखिलदेवता गजमुखाः क्षेत्राधिपा भैरवा&lt;br&gt;&#xA;योगिन्यो वटुकाश्च यक्षपितरो भूताः पिशाचा ग्रहाः ।&lt;br&gt;&#xA;अन्ये भूचरखेचरा दिशिचरा वेतालकाश्चेटका-&lt;br&gt;&#xA;स्तृप्यन्तां कुलपुत्रकस्य पिबतः पानं सदीपञ्चरुम् ॥ ४६ ॥&lt;br&gt;&#xA;सत्यञ्चेद् गुरुवाक्यमेव पितरो देवाश्च चेद् योगिनी&lt;br&gt;&#xA;प्रीता चेत् परदेवता यदि भवेद्वेदाः प्रमाणं हि चेत् ।&lt;br&gt;&#xA;शाक्तेयं यदि दर्शनं भवति चेदाज्ञाप्यमोघापि चेत्&lt;br&gt;&#xA;सत्यञ्चापि च कौलधर्मपरमं स्यान्मे जयः सर्वदा ॥ ४७ ॥&lt;br&gt;&#xA;नन्दन्तु साधकाः सर्वे नश्यन्तु कुलदूषकाः ।&lt;br&gt;&#xA;अन्तःस्था शाम्भवी मेऽस्तु प्रसन्नोऽस्तु गुरुः सदा ॥ ४८ ॥&lt;br&gt;&#xA;यद्येषा भैरवी देवी यदि भैरवशासनम् ।&lt;br&gt;&#xA;यद्येष कुलधर्मः स्यात्तदा नश्यन्तु दूषकाः ॥ ४९ ॥&lt;br&gt;&#xA;यासामाज्ञाप्रभावेण स्थापितं भुवनत्रयम् ।&lt;br&gt;&#xA;नमस्ताभ्यः समस्ताभ्यो योगिनीभ्यो निरन्तरम् ॥ ५० ॥&lt;br&gt;&#xA;पिबन्तु मातरः सर्वाः पिबन्तु कुलसत्तमाः ।&lt;br&gt;&#xA;पिबन्तु भैरवाः सर्वे मम देहे व्यवस्थिताः ॥ ५१ ॥&lt;br&gt;&#xA;तृप्यन्तु मातरः सर्वाः समुद्राः सगणाधिपाः ।&lt;br&gt;&#xA;योगिन्यः क्षेत्रपालाश्च मम देहे व्यवस्थिताः ॥ ५२ ॥&lt;br&gt;&#xA;शिवाद्यवनिपर्यन्तं ब्रह्मादिस्तम्बसंयुतम् ।&lt;br&gt;&#xA;कालाग्न्यादिशिवान्तञ्च जगद् यज्ञेन तृप्यतु ॥ ५३ ॥&lt;br&gt;&#xA;द्वारस्था मणिमण्डपस्य परितः श्रीनन्दने कानने&lt;br&gt;&#xA;शून्यागारविहारकन्दरमठे व्योम्नि श्मशाने स्थिताः ।&lt;br&gt;&#xA;कूपस्थानगताश्चतुष्पथगताः सन्देशसंस्थाश्च ये&lt;br&gt;&#xA;पङ्कार्थावहकेतुमानकुसुमात् गृह्णन्तु ते पान्तु च ॥ ५४ ॥&lt;br&gt;&#xA;पठित्वाभ्यर्चनापात्रं समुद्धृत्य गुरुः प्रिये ।&lt;br&gt;&#xA;ततो दद्यात् स्वशिष्याय प्रसादं कुलनायिके ॥ ५५ ॥&lt;br&gt;&#xA;स्वाभीष्टचेष्टाचरणं प्रौढान्तः परिकीत्तीतः ।&lt;br&gt;&#xA;प्रौढान्तोल्लासिताद्देवि मुदिते योगिमण्डले ।&lt;br&gt;&#xA;योगिनीमण्डले चैव क्रमादानन्दमुच्यते ॥ ५६ ॥&lt;br&gt;&#xA;तदारूढेषु वीरेषु कार्याकार्यं न विद्यते ।&lt;br&gt;&#xA;इच्छैव शास्त्रसम्पत्तिरित्याज्ञा परमेश्वरि ॥ ५७ ॥&lt;br&gt;&#xA;तत्र यद् यत् कृतं कर्म शुभं वा यदि वाऽशुभम् ।&lt;br&gt;&#xA;तत्सर्वं देवताप्रीत्यै जायते सुरसुन्दरि ॥ ५८ ॥&lt;br&gt;&#xA;जल्पो जपफलं तन्द्रा समाधिरभिजायते ।&lt;br&gt;&#xA;विक्रिया पूजनं देवि उदितं भैरवीबलिः ॥ ५९ ॥&lt;br&gt;&#xA;मुक्तिः स्याच्छक्तिसंयोगः स्तोत्रं तत्कालभाषितम् ।&lt;br&gt;&#xA;न्यासोऽवयवसंस्पर्शो भोजनं हवनक्रिया ॥ ६० ॥&lt;br&gt;&#xA;वीक्षणं ध्यानमीशानि शयनं वन्दनं भवेत् ।&lt;br&gt;&#xA;तदुल्लासे कृता नाना या चेष्टा सा च सत्क्रिया ।&lt;br&gt;&#xA;कार्याकार्यविचारन्तु यः करोति स पातकी ॥ ६१ ॥&lt;br&gt;&#xA;एतच्चक्रगता वीरा विज्ञेयाः परयोगिनः ।&lt;br&gt;&#xA;येनाप्नुवन्ति मनुजाः साक्षाद्भैरवरूपताम् ॥ ६२ ॥&lt;br&gt;&#xA;सम्मोदः परमानन्दः पतनं ज्ञानवर्द्धनम् ।&lt;br&gt;&#xA;वेणुवीणादिवाद्यञ्च कवितारचनादिकम् ॥ ६३ ॥&lt;br&gt;&#xA;रोदनं भाषणं पातः समुत्थानं विजृम्भनम् ।&lt;br&gt;&#xA;गमनं विक्रिया देवि योग इत्यभिधीयते ॥ ६४ ॥&lt;br&gt;&#xA;चक्रेऽस्मिन् योगिनो वीरा योगिन्यो मदमन्थराः ।&lt;br&gt;&#xA;समाचरन्ति देवेशि यथोल्लासं मनोगतम् ॥ ६५ ॥&lt;br&gt;&#xA;शनैः पृच्छन्ति पार्श्वस्थान् विस्मृत्यात्मविवक्षितम् ।&lt;br&gt;&#xA;निधाय वदने पात्रं निवीण्णा निवसन्ति च ॥ ६६ ॥&lt;br&gt;&#xA;मत्ता स्वपुरुषं मत्वा कान्तान्यमवलम्बते ।&lt;br&gt;&#xA;तथैव पुरुषश्चापि प्रौढान्तोल्लाससंयुतः ॥ ६७ ॥&lt;br&gt;&#xA;पुरुषः पुरुषं मोहादालिङ्गत्यनाङ्गनाम् ।&lt;br&gt;&#xA;पृच्छति स्वपतिं मुग्धा कस्त्वं काहम् इमे च के ॥ ६८ ॥&lt;br&gt;&#xA;किं कार्यं वयमायातः किमर्थमिह संस्थिताः ।&lt;br&gt;&#xA;उद्यानं किमिदं हन्त गृहं किं प्राङ्गणं किमु ॥ ६९ ॥&lt;br&gt;&#xA;मुखे आपूर्य मदिरां पाययन्ति स्त्रियः प्रियान् ।&lt;br&gt;&#xA;उपदंशं मुखे क्षिप्त्वा निक्षिपन्ति प्रियानने ॥ ७० ॥&lt;br&gt;&#xA;गृह्णन्त्यन्योन्यपात्राणि व्यञ्जनानि च शाम्भवि ।&lt;br&gt;&#xA;धृत्वा शिरसि नृत्यन्ति मद्यभाण्डानि योगिनः ॥ ७१ ॥&lt;br&gt;&#xA;अज्ञानकरतालान्तमस्पष्टाक्षरगीतकम् ।&lt;br&gt;&#xA;प्रस्खलत्पदविन्यासं नृत्यन्ति कुलशक्तयः ॥ ७२ ॥&lt;br&gt;&#xA;योगिनो मदमत्ताश्च पतन्ति प्रमदोरसि ।&lt;br&gt;&#xA;मदाकुलाश्च योगिन्यः पतन्ति पुरुषोपरि ॥ ७३ ॥&lt;br&gt;&#xA;मनोरथसुखं पूर्णं कुर्वन्ति च परस्परम् ।&lt;br&gt;&#xA;इत्यादिविविधां चेष्टां कुर्वन्ति कुलनायिके ॥ ७४ ॥&lt;br&gt;&#xA;विकृतिं मनसो हित्वा यदोल्लासः प्रवर्त्तते ।&lt;br&gt;&#xA;तदा तु देवताभावं भजन्ते योगिपुङ्गवाः ॥ ७५ ॥&lt;br&gt;&#xA;कौलिकान् भैरवावेशान् यो वा निन्दति मूढधीः ।&lt;br&gt;&#xA;तं नाशयन्त्यसन्देहं योगिन्यः कुलनायिके ॥ ७६ ॥&lt;br&gt;&#xA;न निन्देन्न हसेत् क्वापि चक्रे मधुमदालसान् ।&lt;br&gt;&#xA;एतच्चक्रगतां वार्त्तां बहिर्नैव प्रकाशयेत् ॥ ७७ ॥&lt;br&gt;&#xA;तेभ्यो द्रोहं न कुर्वीत नाहितञ्च समाचरेत् ।&lt;br&gt;&#xA;भक्त्या सत्कारयेदेतान् गोपयेच्च प्रयत्नतः ॥ ७८ ॥&lt;br&gt;&#xA;चक्रे मदाकुलान् दृष्ट्वा चिन्तयेद्देवताधिया ।&lt;br&gt;&#xA;मोदते वन्दते भक्त्या स गच्छेत् योगिनीपदम् ॥ ७९ ॥&lt;br&gt;&#xA;पश्यतेदेवम्विधं चक्रं यो भक्त्या कौलिकः प्रिये ।&lt;br&gt;&#xA;व्रततीर्थतपोदानयज्ञकोटिफलं लभेत् ॥ ८० ॥&lt;br&gt;&#xA;उन्मनाः पतनोत्थाने मूर्च्छना च मुहुर्मुहुः ।&lt;br&gt;&#xA;उन्मनाख्यतदुल्लासे चक्रे वीरसमचीते ॥ ८१ ॥&lt;br&gt;&#xA;चिरं संविदधाते तौ यौ हि कर्मपराक्षरौ ।&lt;br&gt;&#xA;परं ब्रह्मानुसन्धानाकाङ्क्षिणौ कुलनायिके ॥ ८२ ॥&lt;br&gt;&#xA;देहेन्द्रियाणामवशः समवस्था निगद्यते ।&lt;br&gt;&#xA;समवस्थामिधे तस्मिन् ततोल्लासे समं भवेत् ॥ ८३ ॥&lt;br&gt;&#xA;परामन्त्रस्वरूपोऽसौ जायते मूर्च्छना परा ।&lt;br&gt;&#xA;मूर्च्छनासन्निकर्षो हि मूलमुक्तेः परं विदुः ॥ ८४ ॥&lt;br&gt;&#xA;अन्तर्लक्ष्यो बहिर्दृष्टिनीमेषोन्मेषवजीतः ।&lt;br&gt;&#xA;एषा तु शाम्भवी मुद्रा सर्वतन्त्रेषु गोपिता ॥ ८५ ॥&lt;br&gt;&#xA;सर्वोत्तीर्णा सदाऽहन्ता सामरस्यसमाकृतिः ।&lt;br&gt;&#xA;अनयोल्लासिनो वीराः शिवा एव न संशयः ॥ ८६ ॥&lt;br&gt;&#xA;नराः किमपि जानन्ति स्वात्मध्यानपरायणाः ।&lt;br&gt;&#xA;तदा यत्परमं सौख्यमिति वक्तुं न शक्यते ॥ ८७ ॥&lt;br&gt;&#xA;स्वयमेवानुभूयन्ते शर्कराः क्षीरपानवत् ।&lt;br&gt;&#xA;ईदृशं तादृशं सौख्यमिति वक्तुं न शक्यते ।&lt;br&gt;&#xA;दृश्यते पुलकाद्येर्यत् तद्ब्रह्मध्यानमुच्यते ॥ ८८ ॥&lt;br&gt;&#xA;यत्सुखं विद्यते ध्याने देवावेशकरं परम् ।&lt;br&gt;&#xA;कथितुं नैव शक्नोमि प्रबुद्धस्तत्समाहितः ॥ ८९ ॥&lt;br&gt;&#xA;ब्रह्मध्यानपरानन्दपराः सुकृतिनो नराः ।&lt;br&gt;&#xA;क्षणेऽप्यन्तहीते तस्मिन् शोचयन्ति हतप्रभाः ॥ ९० ॥&lt;br&gt;&#xA;सप्तमोल्लासयुक्तानां त्वद्भक्तानां महाफलम् ।&lt;br&gt;&#xA;अष्टौ त्रिकालज्ञानोत्थाः प्रत्ययाश्च कुलेश्वरि ।&lt;br&gt;&#xA;अष्टावस्थाश्च कम्पाद्या जायन्ते नात्र संशयः ॥ ९१ ॥&lt;br&gt;&#xA;बहुनात्र किमुक्तेन अणिमाद्यष्टसिद्धयः ।&lt;br&gt;&#xA;प्रतीहारि पदं प्राप्ताः सेवन्ते मन्दिरं चिरम् ॥ ९२ ॥&lt;br&gt;&#xA;ये गुणाः परमेशस्य पञ्चवक्त्रतनोः शुभाः ।&lt;br&gt;&#xA;ते गुणाः कुलतत्त्वज्ञे तत्त्वज्ञानसमाहृताः ॥ ९३ ॥&lt;br&gt;&#xA;आरम्भस्तरुणश्चैव यौवनं प्रौढमेव च ।&lt;br&gt;&#xA;तदन्तो जाग्रदित्युक्तश्चोन्मनाः स्वप्न उच्यते ॥ ९४ ॥&lt;br&gt;&#xA;समवस्था सुषुप्तिः स्यादवस्थात्रयसंयुता ।&lt;br&gt;&#xA;सप्तोल्लासञ्च यो वेत्ति स मुक्तः स च कौलिकः ॥ ९५ ॥&lt;br&gt;&#xA;प्रवृत्ते भैरवीचक्रे सर्वे वर्णा द्विजातयः ।&lt;br&gt;&#xA;निवृत्ते भैरवीचक्रे सर्वे वर्णाः पृथक् पृथक् ॥ ९६ ॥&lt;br&gt;&#xA;स्त्री वाथ पुरुषः षण्डश्चण्डालो वा द्विजोत्तमः ।&lt;br&gt;&#xA;चक्रेऽस्मिन्नैव भेदोऽस्ति सर्वे शिवसमाः स्मृताः ॥ ९७ ॥&lt;br&gt;&#xA;नागरि निर्झ्रराद्यम्बु गङ्गां प्राप्य यथैकताम् ।&lt;br&gt;&#xA;याति श्रीचक्रमध्येऽपि चैकत्वं सर्वमानवाः ॥ ९८ ॥&lt;br&gt;&#xA;क्षीरेण सहितं तोयं क्षीरमेव यथा भवेत् ।&lt;br&gt;&#xA;तथा श्रीचक्रमध्ये तु जातिभेदो न विद्यते ॥ ९९ ॥&lt;br&gt;&#xA;स्वर्गादिपुण्यलोकेषु देवादन्यद् यथा नहि ।&lt;br&gt;&#xA;तथैव चक्रमध्येऽपि देवताः सर्वमानवाः ॥ १०० ॥&lt;br&gt;&#xA;जातिभेदो न चक्रेऽस्मिन् सर्वे शिवसमाः स्मृताः ।&lt;br&gt;&#xA;वेदेऽपि स्थितमेवं हि सर्वे हि ब्रह्म चाब्रवीत् ॥ १०१ ॥&lt;br&gt;&#xA;बहुनात्र किमुक्तेन चक्रमध्ये कुलेश्वरि ।&lt;br&gt;&#xA;मद्रूपा पुरुषाः सर्वे त्वद्रूपाः प्रमदाः प्रिये ॥ १०२ ॥&lt;br&gt;&#xA;चक्रमध्ये तु मूढात्मा जातिभेदं करोति यः ।&lt;br&gt;&#xA;तं भक्षयन्ति योगिन्यस्त्वां शपे कुलनायिके ॥ १०३ ॥&lt;br&gt;&#xA;स्त्रीणामन्यतमं स्थानं पुंसामन्यतमं पृथक् ।&lt;br&gt;&#xA;अथवा मिथुनं कृत्वा क्रमात्समुपवेशयेत् ॥ १०४ ॥&lt;br&gt;&#xA;पङ्क्त्याकारेण वा सम्यक् चक्राकारेण वा प्रिये ।&lt;br&gt;&#xA;शिवशक्तिधिया सर्वे चक्रमध्ये समर्चयेत् ॥ १०५ ॥&lt;br&gt;&#xA;अविभक्तौ यथा आवां लक्ष्मीनारायणौ यथा ।&lt;br&gt;&#xA;यथा वाणीविधातारौ तथा वीरः सशक्तिकः ॥ १०६ ॥&lt;br&gt;&#xA;मधुकुम्भसहस्रैस्तु मांसभारशतैरपि ।&lt;br&gt;&#xA;न तुष्यामि वरारोहे भगलिङ्गामृतं विना ॥ १०७ ॥&lt;br&gt;&#xA;न चक्राङ्कं न पद्माङ्कं न व्रजाङ्कमिदं जगत् ।&lt;br&gt;&#xA;लिङ्गाङ्कञ्च भगाङ्कञ्च तस्माच्छक्तिशिवात्मकम् ॥ १०८ ॥&lt;br&gt;&#xA;शिवशक्तिसमायोगो यस्मिन् काले प्रजायते ।&lt;br&gt;&#xA;सा सन्ध्या कुलनिष्ठानां समाधिः स विधीयते ॥ १०९ ॥&lt;br&gt;&#xA;कामुको न स्त्रियं गच्छेद् यदीच्छन्तीमदीक्षिताम् ।&lt;br&gt;&#xA;सद्यः संस्कारसंशुद्धां विहितत्वात् स्त्रियं व्रजेत् ॥ ११० ॥&lt;br&gt;&#xA;इति तत्त्वत्रयोल्लासपानभेदादि चोदितम् ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ १११ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये&lt;br&gt;&#xA;सर्वागमोत्तमोत्तमे सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;तत्त्वत्रितयपानादिभेदकथनं नाम अष्टमोल्लासः ॥ ८ ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/09/</guid>
      <description>&lt;p&gt;अथ नवमोल्लासः&lt;/p&gt;&#xA;&lt;p&gt;श्री देव्युवाच&lt;br&gt;&#xA;कुलेश श्रोतुमिच्छामि योगं योगीशलक्षणम् ।&lt;br&gt;&#xA;कुलभक्त्यार्चनफलं वद मे करुणानिधे ॥ १ ॥&lt;br&gt;&#xA;ईश्वर उवाच &lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण योगः साक्षात् प्रकाशते ॥ २ ॥&lt;br&gt;&#xA;ध्यानन्तु द्विविधं प्रोक्तं स्थूलसूक्ष्मप्रभेदतः ।&lt;br&gt;&#xA;साकारं स्थूलमित्याहुनिराकारन्तु सूक्ष्मकम् ॥ ३ ॥&lt;br&gt;&#xA;स्थिरार्थमनसः केचित् स्थूलध्यानं प्रचक्षते ।&lt;br&gt;&#xA;स्थूलेऽपि निश्चलं चेतो भवेत् सूक्ष्मेऽपि निश्चलम् ॥ ४ ॥&lt;br&gt;&#xA;करपादोदरास्यादिरहितं परमेश्वरम् ।&lt;br&gt;&#xA;सर्वतेजोमयं ध्यायेत् सच्चिदानन्दनिष्कलम् ॥ ५ ॥&lt;br&gt;&#xA;नोदेति नास्तमभ्येति न वृद्धिं याति न क्षयम् ।&lt;br&gt;&#xA;स्वयं विभात्यथान्यानि भासयन् साधनं विना ॥ ६ ॥&lt;br&gt;&#xA;अनन्तं गतभारूपं सत्तामात्रमगोचरम् ।&lt;br&gt;&#xA;मनसा मात्रसम्वेद्यं तज्ज्ञानं ब्रह्मसञ्ज्ञितम् ॥ ७ ॥&lt;br&gt;&#xA;प्रणष्टवायुसञ्चारः पाषाण इव निश्चलः ।&lt;br&gt;&#xA;परजीवैकधामज्ञो योगी योगविदुच्यते ॥ ८ ॥&lt;br&gt;&#xA;यदत्र नात्र निर्भासः स्तिमितोदधिवत् स्थितम् ।&lt;br&gt;&#xA;स्वरूपशून्यं तद्ध्यानं समाधिरभिधीयते ॥ ९ ॥&lt;br&gt;&#xA;न किञ्चिच्चिन्तनादेव स्वयं तत्त्वं प्रकाशते ।&lt;br&gt;&#xA;स्वयं प्रकाशिते तत्त्वे तत्क्षणात्तन्मयो भवेत् ॥ १० ॥&lt;br&gt;&#xA;स्वप्नजाग्रदवस्थायां सुप्तवत् योऽवतिष्ठते ।&lt;br&gt;&#xA;निश्वासोच्छ्वासहीनश्च निश्चितं मुक्त एव सः ॥ ११ ॥&lt;br&gt;&#xA;निष्पन्दकरणग्रामः स्वात्मलीनमनोऽनिलः ।&lt;br&gt;&#xA;य आस्ते मृतवत्साक्षात् जीवन्मुक्तः स उच्यते ॥ १२ ॥&lt;br&gt;&#xA;न शृणोति न चाघ्राति न स्पृशति न पश्यति ।&lt;br&gt;&#xA;न जानाति सुखं दुःखं न सङ्कल्पयते मनः ॥ १३ ॥&lt;br&gt;&#xA;न चापि किञ्चिज्जानाति न च बुध्यति काष्ठवत् ।&lt;br&gt;&#xA;एवं शिवे विलीनात्मा समाधिस्थ इहोच्यते ॥ १४ ॥&lt;br&gt;&#xA;यथा जले जलं क्षिप्तं क्षीरे क्षीरं घृते घृतम् ।&lt;br&gt;&#xA;अविशेषो भवेत्तद्वज्जीवात्मपरमात्मनोः ॥ १५ ॥&lt;br&gt;&#xA;यथा ध्यानस्य सामर्थ्यात् कीटोऽपि भ्रमरायते ।&lt;br&gt;&#xA;तथा समाधिसामर्थ्याद् ब्रह्मभूतो भवेन्नरः ॥ १६ ॥&lt;br&gt;&#xA;क्षीरोद्धृतं घृतं यद्वत्तत्र क्षिप्तं न पूर्ववत् ।&lt;br&gt;&#xA;पृथक्कृतो गुणेभ्यः स्यादात्मा तद्वदिहोच्यते ॥ १७ ॥&lt;br&gt;&#xA;यथा गाढान्धकारस्थो न किञ्चिदिह पश्यति ।&lt;br&gt;&#xA;अलक्ष्यञ्च तथा योगी प्रपञ्चं नैव पश्यति ॥ १८ ॥&lt;br&gt;&#xA;यथा निमीलने काले प्रपञ्चं नैव पश्यति ।&lt;br&gt;&#xA;तथैवोन्मीलनेऽपि स्यादेतद्ध्यानस्य लक्षणम् ॥ १९ ॥&lt;br&gt;&#xA;जनः स्वदेहकण्डूतिं विजानाति यथा तथा ।&lt;br&gt;&#xA;परं ब्रह्मस्वरूपी च वेत्ति विश्वविचेष्टितम् ॥ २० ॥&lt;br&gt;&#xA;विदिते परमे तत्त्वे वर्णातीते ह्यविक्रिये ।&lt;br&gt;&#xA;किङ्करत्वं हि गच्छन्ति मन्त्रा मन्त्राधिपैः सह ॥ २१ ॥&lt;br&gt;&#xA;आत्मैकभावनिष्ठस्य या या चेष्टा तदर्चनम् ।&lt;br&gt;&#xA;यो यो जल्पः स सन्मन्त्रस्तद्ध्यानं यन्निरीक्षणम् ॥ २२ ॥&lt;br&gt;&#xA;देहाभिमाने गलिते विज्ञाते परमात्मनि ।&lt;br&gt;&#xA;यत्र यत्र मनो याति तत्र तत्र समाधयः ॥ २३ ॥&lt;br&gt;&#xA;भिद्यते हृदयग्रन्थिश्छिद्यन्ते सर्वसंशयाः ।&lt;br&gt;&#xA;क्षीयन्ते चास्य कर्माणि तस्मिन् दृष्टे परात्मनि ॥ २४ ॥&lt;br&gt;&#xA;योगीन्द्रेण यदा प्राप्तं निर्मलं परमं पदम् ।&lt;br&gt;&#xA;देवासुरपदं यत्तत्प्राप्तञ्चापि न गृह्यते ॥ २५ ॥&lt;br&gt;&#xA;यः पश्येत् सर्वगं शान्तमानन्दात्मकमव्ययम् ।&lt;br&gt;&#xA;तस्य किञ्चिदनालभ्यं ज्ञातव्यं नावशिष्यते ॥ २६ ॥&lt;br&gt;&#xA;सम्प्राप्ते ज्ञानविज्ञाने ज्ञेये च हृदि संस्थिते ।&lt;br&gt;&#xA;लब्धे शान्तिपदे देवि न योगो नैव धारणा ॥ २७ ॥&lt;br&gt;&#xA;परे ब्रह्मणि विज्ञाते समस्तैनीयमैरलम् ।&lt;br&gt;&#xA;तालवृन्तेन किं कार्यं लब्धे मलयमारुते ॥ २८ ॥&lt;br&gt;&#xA;आसिकाबन्धनं नास्ति नासिकाबन्धनं न हि ।&lt;br&gt;&#xA;न यमो नियमो नास्ति स्वयमोमिति पश्यताम् ॥ २९ ॥&lt;br&gt;&#xA;न पद्मासनतो योगो न नासाग्रनिरीक्षणम् ।&lt;br&gt;&#xA;एक्यं जीवात्मनोराहुर्योगं योगविशारदाः ॥ ३० ॥&lt;br&gt;&#xA;ध्यायतां क्षणमात्रं हि श्रद्धया परमन्त्विह ।&lt;br&gt;&#xA;यद्भवेत् सुमहत् पुण्यं तस्यान्तो नैव गण्यते ॥ ३१ ॥&lt;br&gt;&#xA;क्षणं ब्रह्माहमस्मीति यः कुर्यादात्मचिन्तनम् ।&lt;br&gt;&#xA;स सर्वं पातकं हन्यात्तमः सूर्योदयो यथा ॥ ३२ ॥&lt;br&gt;&#xA;व्रतक्रतुतपस्तीर्थदानदेवार्चनादिषु ।&lt;br&gt;&#xA;यत् फलं कोटिगुणितं तदवाप्नोति तत्त्ववित् ॥ ३३ ॥&lt;br&gt;&#xA;उत्तमा सहजावस्था मध्यमा ध्यानधारणा ।&lt;br&gt;&#xA;जपस्तुतिः स्यादधमा होमपूजाऽधमाधमा ॥ ३४ ॥&lt;br&gt;&#xA;उत्तमा तत्त्वचिन्ता स्याज्जपचिन्ता तु मध्यमा ।&lt;br&gt;&#xA;शास्त्रचिन्ताऽधमा ज्ञेया लोकचिन्ताऽधमाधमा ॥ ३५ ॥&lt;br&gt;&#xA;पूजाकोटिसमं स्तोत्रं स्तोत्रकोटिसमो जपः ।&lt;br&gt;&#xA;जपकोटिसमं ध्यानं ध्यानकोटिसमो लयः ॥ ३६ ॥&lt;br&gt;&#xA;न हि ध्यानात् परो मन्त्रो न देवस्त्वात्मनः परः ।&lt;br&gt;&#xA;नानुसन्धात् परा पूजा न हि तृप्तेः परं फलम् ॥ ३७ ॥&lt;br&gt;&#xA;अक्रियैव परा पूजा मौनमेव परो जपः ।&lt;br&gt;&#xA;अचिन्तेव परं ध्यानमनिच्छैव परं फलम् ॥ ३८ ॥&lt;br&gt;&#xA;मन्त्रोदकैवीना सन्ध्यां पूजाहोमैवीना तपः ।&lt;br&gt;&#xA;उपचारैवीना पूजां योगी नित्यं समाचरेत् ॥ ३९ ॥&lt;br&gt;&#xA;निःसङ्गश्च विसङ्गश्च निस्तीर्णोपाधिवासनः ।&lt;br&gt;&#xA;निजस्वरूपनिर्मग्नः स योगी परतत्त्ववित् ॥ ४० ॥&lt;br&gt;&#xA;देहो देवालयो देवि जीवो देवः सदाशिवः ।&lt;br&gt;&#xA;त्यजेदज्ञाननिर्माल्यं सोऽहम्भावेन पूजयेत् ॥ ४१ ॥&lt;br&gt;&#xA;जीवः शिवः शिवो जीवः स जीवः केवलः शिवः ।&lt;br&gt;&#xA;पाशबद्धः स्मृतो जीवः पाशमुक्तः सदाशिवः ॥ ४२ ॥&lt;br&gt;&#xA;तुषेण बद्धो व्रीहिः स्यात्तुषाभावे हि तण्डुलः ।&lt;br&gt;&#xA;कर्मबद्धः स्मृतो जीवः कर्ममुक्तः सदाशिवः ॥ ४३ ॥&lt;br&gt;&#xA;अग्नी तिष्ठति विप्राणां हृदि देवो मनीषिणाम् ।&lt;br&gt;&#xA;प्रतिमास्वप्रबुद्धानां सर्वत्र विदितात्मनाम् ॥ ४४ ॥&lt;br&gt;&#xA;यो निन्दास्तुतिशीतोष्णसुखदुःखारिबन्धुषु ।&lt;br&gt;&#xA;सम आस्ते स योगीन्द्रो हर्षाहर्षविवजीतः ॥ ४५ ॥&lt;br&gt;&#xA;निस्पृहो नित्यसन्तुष्टः समदर्शी जितेन्द्रियः ।&lt;br&gt;&#xA;आस्ते देहे प्रवासीव योगी परमतत्त्ववित् ॥ ४६ ॥&lt;br&gt;&#xA;निःसङ्कल्पो निवीकल्पो निलीप्तोपाधिवासनः ।&lt;br&gt;&#xA;निजस्वरूपनिर्मग्नः स योगी परतत्त्ववित् ॥ ४७ ॥&lt;br&gt;&#xA;यथा पङ्ग्वन्धबधिरक्लीबोन्मत्तजडादयः ।&lt;br&gt;&#xA;निवसन्ति कुलेशानि तथा योगी च तत्त्ववित् ॥ ४८ ॥&lt;br&gt;&#xA;पञ्चमुद्रासमुत्पन्नपरमानन्दनिर्भरः ।&lt;br&gt;&#xA;य आस्ते स तु योगीन्द्रः पश्यत्यात्मानमात्मनि ॥ ४९ ॥&lt;br&gt;&#xA;अलिमांसाङ्गनासङ्गे यत् सुखं जायते प्रिये ।&lt;br&gt;&#xA;तदेव मोक्षो विदुषामबुधानान्तु पातकम् ॥ ५० ॥&lt;br&gt;&#xA;सदा मांसासवोल्लासी सदा चरणचिन्तकः ।&lt;br&gt;&#xA;सदासंशयहीनो यः कुलयोगी स उच्यते ॥ ५१ ॥&lt;br&gt;&#xA;पिबन्मद्यं पलं खादन् स्वेच्छाचारपरायणः ।&lt;br&gt;&#xA;अहं तदनयोरैक्यं भावयन्निवसेत् सुखी ॥ ५२ ॥&lt;br&gt;&#xA;आमिषासवसौरभ्यहीनं यस्य मुखं भवेत् ।&lt;br&gt;&#xA;प्रायश्चित्ती स वर्ज्यश्च पशुरेव न संशयः ॥ ५३ ॥&lt;br&gt;&#xA;यावदासवगन्धः स्यात् पशुः पशुपतिः स्वयम् ।&lt;br&gt;&#xA;विनालिमांसगन्धेन साक्षात् पशुपतिः पशुः ॥ ५४ ॥&lt;br&gt;&#xA;लोके निकृष्टमुत्कृष्टं लोकोत्कृष्टं निकृष्टकम् ।&lt;br&gt;&#xA;कुलमार्ग समुद्दिष्टं भैरवेण महात्मना ॥ ५५ ॥&lt;br&gt;&#xA;अनाचारः सदाचारस्त्वकार्य कार्यमुत्तमम् ।&lt;br&gt;&#xA;असत्यमपि सत्यं स्यात् कौलिकानां कुलेश्वरि ॥ ५६ ॥&lt;br&gt;&#xA;अपेयमपि पेयं स्यादभक्ष्यं भक्ष्यमेव च ।&lt;br&gt;&#xA;अगम्यमपि गम्यं स्यात् कौलिकानां कुलेश्वरि ॥ ५७ ॥&lt;br&gt;&#xA;न विधिर्न निषेधः स्यान्न पुण्यं न च पातकम् ।&lt;br&gt;&#xA;न स्वर्गो नैव नरकं कौलिकानां कुलेश्वरि ॥ ५८ ॥&lt;br&gt;&#xA;अनभिज्ञा अभिज्ञन्ति दरिद्रा धनयन्ति च ।&lt;br&gt;&#xA;विनष्टा अपि वर्द्धन्ते कौलिकाः कुलनायिके ॥ ५९ ॥&lt;br&gt;&#xA;रिपवश्चापि मित्रन्ति साक्षाद्दासन्ति भूमिपाः ।&lt;br&gt;&#xA;बान्धवन्ति जनाः सर्वे कौलिकानां कुलेश्वरि ॥ ६० ॥&lt;br&gt;&#xA;विमुखाः सुमुखाः सर्वे गवीताः प्रणयन्ति च ।&lt;br&gt;&#xA;बाधकाः साधकायन्ते कौलिकानां कुलेश्वरि ॥ ६१ ॥&lt;br&gt;&#xA;निर्गुणाः सगुणायन्ते अकुलं सुकुलायते ।&lt;br&gt;&#xA;अधर्माश्चापि धर्मन्ति कौलिकानां कुलेश्वरि ॥ ६२ ॥&lt;br&gt;&#xA;मृत्युर्वैद्यायते देवि साक्षात् स्वर्गायते गृहम् ।&lt;br&gt;&#xA;पुण्यायन्तेऽङ्गनासङ्गाः कौलिकानां कुलेश्वरि ॥ ६३ ॥&lt;br&gt;&#xA;बहुनात्र किमुक्तेन कुलयोगीश्वराः प्रिये ।&lt;br&gt;&#xA;सदा सङ्कल्पसिद्धाः स्युर्नात्र कार्या विचारणा ॥ ६४ ॥&lt;br&gt;&#xA;येन केनापि वेशेन येन केनाप्यलक्षितः ।&lt;br&gt;&#xA;यत्र कुत्राश्रमे तिष्ठेत् कुलयोगी कुलेश्वरि ॥ ६५ ॥&lt;br&gt;&#xA;योगिनो विविधैर्वेशैर्नराणां हितकारिणः ।&lt;br&gt;&#xA;भ्रमन्ति पृथिवीमेतामविज्ञातस्वरूपिणः ॥ ६६ ॥&lt;br&gt;&#xA;सकृन्नैवात्मविज्ञानं क्षपयन्ति कुलेश्वरि ।&lt;br&gt;&#xA;उन्मत्तमूकजडवन्निवसेल्लोकमध्यतः ॥ ६७ ॥&lt;br&gt;&#xA;अलक्ष्यो हि यथा लोके व्योम्नि चन्द्रार्कयोगतः ।&lt;br&gt;&#xA;नक्षत्राणां ग्रहाणाञ्च तथा वृत्तन्तु योगिनाम् ॥ ६८ ॥&lt;br&gt;&#xA;आकाशे पक्षिणां देवि जलेऽपि जलचारिणाम् ।&lt;br&gt;&#xA;यथा गतिर्न दृश्येत तथा वृत्तं हि योगिनाम् ॥ ६९ ॥&lt;br&gt;&#xA;असन्त इव भाषन्ते चरन्त्यज्ञा इव प्रिये ।&lt;br&gt;&#xA;पामरा इव दृश्यन्ते कुलयोग विशारदाः ॥ ७० ॥&lt;br&gt;&#xA;जना यथावमन्यन्ते गच्छेयुर्नैव सङ्गतिम् ।&lt;br&gt;&#xA;न किञ्चिदपि भाषन्ते तथा योगी प्रवर्त्तते ॥ ७१ ॥&lt;br&gt;&#xA;मुक्तोऽपि बालवत् क्रीडेत् कुलेशो जडवच्चरेत् ।&lt;br&gt;&#xA;वदेदुन्मत्तवद्विद्वान् कुलयोगी महेश्वरि ॥ ७२ ॥&lt;br&gt;&#xA;यथा हसति लोकोऽयं जुगुप्सति च कुत्सति ।&lt;br&gt;&#xA;विलोक्य दूरतो याति तथा योगी प्रवर्त्तते ॥ ७३ ॥&lt;br&gt;&#xA;क्वचिच्छिष्टः क्वचिद्भ्रष्टः क्वचिद् भूतपिशाचवत् ।&lt;br&gt;&#xA;नानावेशधरो योगी विचरेज्जगतीतले ॥ ७४ ॥&lt;br&gt;&#xA;योगी लोकोपकाराय भोगान् भुङ्क्ते न काङ्ङ्क्षया ।&lt;br&gt;&#xA;अनुगृह्णन् जनान् सर्वान् क्रीडेच्च पृथिवीतले ॥ ७५ ॥&lt;br&gt;&#xA;सर्वशोषी यथा सूर्यः सवभोगी यथाऽनलः ।&lt;br&gt;&#xA;योगी भुक्त्वाखिलान् भोगान् तथा पापैर्न लिप्यते ॥ ७६ ॥&lt;br&gt;&#xA;सर्वस्पर्शी यथा वायुर्यथाकाशश्च सर्वगः ।&lt;br&gt;&#xA;सर्वे यथा नदीस्नातास्तथा योगी सदा शुचिः ॥ ७७ ॥&lt;br&gt;&#xA;यथा ग्रामगतं तोयं नदीयुक्तं भवेच्छुचि ।&lt;br&gt;&#xA;तथा म्लेच्छगृहान्नादि योगिहस्तापीतं शुचि ॥ ७८ ॥&lt;br&gt;&#xA;यथाऽऽचरन्ति देवेशि कुलज्ञानविशारदाः ।&lt;br&gt;&#xA;तदेव विदुषां मान्यमात्मनो हितकाङ्क्षिणाम् ॥ ७९ ॥&lt;br&gt;&#xA;यस्मिंश्चरन्ति योगीशाः सा मार्गः परमो मतः ।&lt;br&gt;&#xA;यस्यामुदेति सूर्यो हि पूर्वाशा सा निगद्यते ॥ ८० ॥&lt;br&gt;&#xA;यत्र यत्र गजो याति तत्र मार्गो यथा भवेत् ।&lt;br&gt;&#xA;कुलयोगी वरेद् यत्र स स मार्गः कुलेश्वरि ॥ ८१ ॥&lt;br&gt;&#xA;नदीं वक्रामृजुं कर्त्तुं निरोद्धुं तत्प्रवाहकम् ।&lt;br&gt;&#xA;स्वेच्छाविहारिणं शान्तं को वा वारयितुं क्षमः ॥ ८२ ॥&lt;br&gt;&#xA;यद्वन्मन्त्रबलोपेतः क्रीडनीयैर्न दृश्यते ।&lt;br&gt;&#xA;तद्वन्न दृश्यते ज्ञानी क्रीडन्निन्द्रियपन्नगैः ॥ ८३ ॥&lt;br&gt;&#xA;निवृत्तदुःखसन्तुष्टा निर्द्वन्द्वा गतमत्सराः ।&lt;br&gt;&#xA;कुलज्ञानरताः शान्तास्त्वद्भक्तास्ते च कौलिकाः ॥ ८४ ॥&lt;br&gt;&#xA;अमदक्रोधदम्भाशाहङ्काराः सत्यवादिनः ।&lt;br&gt;&#xA;कौलिकेन्द्रा ह्यचपला ये नेन्द्रियवशानुगाः ॥ ८५ ॥&lt;br&gt;&#xA;कीर्त्त्यमाने कुले येषां रोमाञ्चो गद्गदस्वरः ।&lt;br&gt;&#xA;आनन्दाश्रु पतेद्देवि कथिताः कौलिकोत्तमाः ॥ ८६ ॥&lt;br&gt;&#xA;सर्वधर्माधिको लोके कुलधर्मः शिवोदितः ।&lt;br&gt;&#xA;इति ते निश्चितधियः प्रोक्तास्ते कौलिकोत्तमाः ॥ ८७ ॥&lt;br&gt;&#xA;यो भवेत् कुलतत्त्वज्ञः कुलशास्त्रविशारदः ।&lt;br&gt;&#xA;कुलार्चनरतः स स्यात् कौलिको नापरः प्रिये ॥ ८८ ॥&lt;br&gt;&#xA;कुलभक्तान् कुलज्ञानान् कुलाचारकुलव्रतान् ।&lt;br&gt;&#xA;प्रीतो भवति यो दृष्ट्वा कौलिकः स च मे प्रियः ॥ ८९ ॥&lt;br&gt;&#xA;तत्त्वत्रयश्रीचरणमूलमन्त्रार्थतत्त्ववित् ।&lt;br&gt;&#xA;देवतागुरुभक्ताश्च कौलिकः स्याच्च दीक्षया ॥ ९० ॥&lt;br&gt;&#xA;दुर्लभं सर्वलोकेषु कुलाचार्यस्य दर्शनम् ।&lt;br&gt;&#xA;सुपाकेनैव पुण्यानां लभ्यते नान्यथा प्रिये ॥ ९१ ॥&lt;br&gt;&#xA;संस्मृतः कीत्तीतो दृष्टो वन्दिनो भाषितोऽपि वा ।&lt;br&gt;&#xA;पुनाति कुलधमीष्ठश्चाण्डालोऽपि यदृच्छया ॥ ९२ ॥&lt;br&gt;&#xA;सर्वज्ञो वापि मूर्खो वाप्युत्तमो वाऽधमोऽपि वा ।&lt;br&gt;&#xA;यत्र देवि कुलज्ञानी तत्राहञ्च त्वया सह ॥ ९३ ॥&lt;br&gt;&#xA;नाहं वसामि कैलासे न मेरौ न च मन्दिरे ।&lt;br&gt;&#xA;कुलज्ञा यत्र तिष्ठन्ति तत्र तिष्ठामि भामिनि ॥ ९४ ॥&lt;br&gt;&#xA;सुदूरमपि गन्तव्यं यत्र माहेश्वरो जनः ।&lt;br&gt;&#xA;द्रष्टव्यञ्च प्रयत्नेन तत्र सन्निहितो ह्यहम् ॥ ९५ ॥&lt;br&gt;&#xA;अतिदूरस्थितो वापि द्रष्टव्यः कुलदेशिकः ।&lt;br&gt;&#xA;समीपे वर्त्तमानोऽपि न द्रष्टव्यः पशुः प्रिये ॥ ९६ ॥&lt;br&gt;&#xA;कुलज्ञानी वसेद् यत्र स देशः पुण्यभाक् ततः ।&lt;br&gt;&#xA;दर्शनादर्चनात्तस्य त्रिसप्तकुलमुद्धरेत् ॥ ९७ ॥&lt;br&gt;&#xA;कुलज्ञानिनमालोक्य स्वसन्तानगृहे स्थितम् ।&lt;br&gt;&#xA;शंसन्ति पितरस्तस्य यास्यामः परमां गतिम् ॥ ९८ ॥&lt;br&gt;&#xA;समाश्वसन्ति पितरः सुवृष्टिमिव कर्षकाः ।&lt;br&gt;&#xA;योऽस्मत्कुलेषु पुत्रो वा पौत्रो वा कौलिको भवेत् ॥ ९९ ॥&lt;br&gt;&#xA;स धन्यः खलु लोकेऽस्मिन् पुरुषः क्षीणकल्मषः ।&lt;br&gt;&#xA;यत्समीपं समायान्ति कुलाचार्या मुदा प्रिये ॥ १०० ॥&lt;br&gt;&#xA;कौलिकेन्द्रे समायाते कौलिकावसथं प्रति ।&lt;br&gt;&#xA;समायान्ति मुदा देवि योगिन्यो योगिभिः सह ॥ १०१ ॥&lt;br&gt;&#xA;प्रविश्य कुलयोगीन्द्रं भणन्ते पितृदेवताः ।&lt;br&gt;&#xA;तस्मात् सम्पूजयेद्भक्त्या कुलज्ञानपरायणान् ॥ १०२ ॥&lt;br&gt;&#xA;अभ्यर्चयित्वा त्वां देवि त्वद्भक्तान्नार्चयन्ति ये ।&lt;br&gt;&#xA;पापिष्ठास्त्वत्प्रसादस्य भाजनं न भवन्ति ते ॥ १०३ ॥&lt;br&gt;&#xA;नैवेद्यं पुरतो न्यस्तं दर्शनात् स्वीकृतं त्वया ।&lt;br&gt;&#xA;रसान् भक्तस्य जिह्वाग्रादश्नामि कमलेक्षणे ॥ १०४ ॥&lt;br&gt;&#xA;त्वद्भक्तपूजनाद्देवि पूजितोऽहं न संशयः ।&lt;br&gt;&#xA;तस्मान्मम प्रियाकाङ्क्षी त्वद्भक्तानेव पूजयेत् ॥ १०५ ॥&lt;br&gt;&#xA;यत् कृतं कुलनिष्ठानां तद्देवानां कृतं भवेत् ।&lt;br&gt;&#xA;सुराः कुलप्रियाः सर्वे तस्मात् कौलिकमर्चयेत् ॥ १०६ ॥&lt;br&gt;&#xA;न तुष्याम्यहमन्यत्र तथा भक्त्या सुपूजितः ।&lt;br&gt;&#xA;कौलिकेन्द्रेऽचीते सम्यक् यथा तुष्यामि पार्वति ॥ १०७ ॥&lt;br&gt;&#xA;यत् फलं कौलिकेन्द्राणां पूजया लभते प्रिये ।&lt;br&gt;&#xA;तत् फलं नाप्नुयात्तीर्थतपोदानमखव्रतैः ॥ १०८ ॥&lt;br&gt;&#xA;दत्तमिष्टं हुतं तप्तं पूजितं जप्तमम्बिके ।&lt;br&gt;&#xA;कौलिकस्य भवेद्वयर्थं कुलज्ञं योऽवमानयेत् ॥ १०९ ॥&lt;br&gt;&#xA;श्मशानं तद् गृहं देवि स पापी श्वपचाधमः ।&lt;br&gt;&#xA;यः प्रविश्य कुलं धर्म कुलाचारं न वेत्ति चेत् ॥ ११० ॥&lt;br&gt;&#xA;कुलनिष्ठान् परित्यज्य यच्चान्यस्मै प्रदीयते ।&lt;br&gt;&#xA;तद्दानं निष्फलं देवि दाता च नरकं व्रजेत् ॥ १११ ॥&lt;br&gt;&#xA;भिन्नभाण्डे जलं यद्वत् शिलायामुप्तबीजवत् ।&lt;br&gt;&#xA;भस्मनीव हुतं हव्यं तद्वद्दानमकौलिके ॥ ११२ ॥&lt;br&gt;&#xA;यथाशक्त्या तु यत् किञ्चिद् यो दद्यात् कुलयोगिने ।&lt;br&gt;&#xA;विशेषतिथिषु प्रीत्या तत्फलं नैव वर्ण्यते ॥ ११३ ॥&lt;br&gt;&#xA;यो देवि स्वयमाहूय कुलज्ञानान् शुभे दिने ।&lt;br&gt;&#xA;अभ्यर्च्य देवताबुद्ध्या गन्धपुष्पाक्षतादिभिः ॥ ११४ ॥&lt;br&gt;&#xA;मादिभिः पञ्चमुद्राभिः सद्भक्त्या परितोषयेत् ।&lt;br&gt;&#xA;तेषु तुष्टेष्वहं तुष्टस्तुष्टाः स्युः सर्वदेवताः ॥ ११५ ॥&lt;br&gt;&#xA;भगिनीं वा सुतां भार्यां यो दद्यात् कुलयोगिने ।&lt;br&gt;&#xA;मधुमत्ताय देवेशि तस्य पुण्यं न गण्यते ॥ ११६ ॥&lt;br&gt;&#xA;अनिखातविनिक्षिप्तमप्रयत्नेन वद्धीतम् ।&lt;br&gt;&#xA;परलोकस्य पाथेयं वीरचक्रेऽपीतं मधु ॥ ११७ ॥&lt;br&gt;&#xA;पापाचारसमायुक्तं सर्वलोकबहिष्कृतम् ।&lt;br&gt;&#xA;जायते हि कुलद्रव्यं कुलयोगीश्वरापीतम् ॥ ११८ ॥&lt;br&gt;&#xA;यस्मिन् देशे वसेत् वीरः कुलपूजारतः प्रिये ।&lt;br&gt;&#xA;सोऽपि देशो भवेत् पूतः किं पुनस्तत्पुरस्थिताः ॥ ११९ ॥&lt;br&gt;&#xA;कौलिकेन्द्रे सकृद्भुक्ते पुण्यं कोटिगुणं भवेत् ।&lt;br&gt;&#xA;किं पुनर्बहुभिर्भुक्तैस्तत् पुण्यं नैव गण्यते ॥ १२० ॥&lt;br&gt;&#xA;तस्मात् सर्वप्रयत्नेन सर्वावस्थासु सर्वदा ।&lt;br&gt;&#xA;कुलधर्मरतो भूयात् कुलज्ञानिनमर्चयेत् ॥ १२१ ॥&lt;br&gt;&#xA;ज्ञानिनोऽज्ञानिनो वापि यावत् देहस्य धारणा ।&lt;br&gt;&#xA;तावद्वर्णाश्रमाचारः कर्त्तव्यः कर्ममुक्तये ॥ १२२ ॥&lt;br&gt;&#xA;कर्मणोन्मूलितेऽज्ञाने ज्ञानेन शिवतां व्रजेत् ।&lt;br&gt;&#xA;शिवे तेनैव मुक्तिः स्यादतः कर्म समाचरेत् ॥ १२३ ॥&lt;br&gt;&#xA;कुर्यादनिन्द्यकर्माणि नित्यकर्माणि वा चरेत् ।&lt;br&gt;&#xA;कर्ममुक्तः सुखाकाङ्क्षी कर्मनिष्ठः सुखं व्रजेत् ॥ १२४ ॥&lt;br&gt;&#xA;सर्वकर्माणि सन्त्यक्तुं न शक्यं देहधारिणा ।&lt;br&gt;&#xA;त्यजेत् कर्मफलं यो वा स त्यागीत्यभिधीयते ॥ १२५ ॥&lt;br&gt;&#xA;स्वकार्येषु प्रवर्त्तन्ते करणानीति चिन्तयेत् ।&lt;br&gt;&#xA;अहम्भावमपास्यैव यः कुर्यात् स न लिप्यते ॥ १२६ ॥&lt;br&gt;&#xA;क्रियमाणानि कर्माणि ज्ञानप्राप्तेरनन्तरम् ।&lt;br&gt;&#xA;न च स्पृशन्ति तत्त्वज्ञं जलं पद्मदलं यथा ॥ १२७ ॥&lt;br&gt;&#xA;तन्निष्ठस्य च कर्माणि पुण्यापुण्यानि सङ्क्षयम् ।&lt;br&gt;&#xA;प्रयान्ति नैव लिप्यन्ते क्रियमाणानि वा पुनः ॥ १२८ ॥&lt;br&gt;&#xA;उत्पन्नसहजानन्दतत्त्वज्ञानरतः प्रिये ।&lt;br&gt;&#xA;सन्त्यक्तसर्वसङ्कल्पः स विद्वान् कर्म सन्त्यजेत् ॥ १२९ ॥&lt;br&gt;&#xA;वृथैव यैः परित्यक्तं कर्मकाण्डमपण्डितैः ।&lt;br&gt;&#xA;पाषण्डाः पण्डितम्मन्यास्ते यान्ति नरकं प्रिये ॥ १३० ॥&lt;br&gt;&#xA;फलं प्राप्य यथा वृक्षः पुष्पं त्यजति निस्पृहः ।&lt;br&gt;&#xA;तत्त्वं प्राप्य तथा योगी त्यजेत् कर्मपरिग्रहम् ॥ १३१ ॥&lt;br&gt;&#xA;अश्वमेधायुतेनापि ब्रह्महत्यायुतेन च ।&lt;br&gt;&#xA;पुण्यपापैर्न लिप्यन्ते येषां ब्रह्म हृदि स्थितम् ॥ १३२ ॥&lt;br&gt;&#xA;पृथिव्यां यानि कर्माणि जिह्वोपस्थनिमित्ततः ।&lt;br&gt;&#xA;जिह्वोपस्थपरित्यागी कर्मणा किं करिष्यति ॥ १३३ ॥&lt;br&gt;&#xA;इति ते कथितं किञ्चित् योगं योगीशलक्षणम् ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ १३४ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;योगसंस्थापनकथनं नाम नवमोल्लासः ॥ ९ ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/10/</guid>
      <description>&lt;p&gt;अथ दशमोल्लासः&lt;/p&gt;&#xA;&lt;p&gt;श्री देव्युवाच&lt;br&gt;&#xA;कुलेश श्रोतुमिच्छामि विशेषदिवसार्चनम् ।&lt;br&gt;&#xA;तत्सपर्याफलं देव वद मे परमेश्वर ॥ १ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण सर्वपापैः प्रमुच्यते ॥ २ ॥&lt;br&gt;&#xA;उत्तमा नित्यपूजा स्यात् मध्यमं पर्वपूजनम् ।&lt;br&gt;&#xA;मासपूजाऽधमा देवि मासादूर्ध्व पशुर्भवेत् ॥ ३ ॥&lt;br&gt;&#xA;विहितैर्मादिभिर्द्रव्यैर्मासादूर्ध्वं समर्चनम् ।&lt;br&gt;&#xA;पशोर्भूयः प्रवेशेच्छा यदि स्याद्दीक्षयेत् पुनः ॥ ४ ॥&lt;br&gt;&#xA;मद्यं मांसञ्च मत्स्यश्च मुद्रा मैथुनमेव च ।&lt;br&gt;&#xA;मकारपञ्चकं देवि देवताप्रीतिकारकम् ॥ ५ ॥&lt;br&gt;&#xA;मादिपञ्चकमीशानि देवताप्रीतये सुधीः ।&lt;br&gt;&#xA;यथाविधि निषेवेत तृष्णया चेत् स पातकी ॥ ६ ॥&lt;br&gt;&#xA;कृष्णाष्टमीचतुर्द्दश्यावमावास्याथ पूणीमा ।&lt;br&gt;&#xA;सङ्क्रान्तिः पञ्च पर्वाणि तेषु पुण्यदिनेषु च ॥ ७ ॥&lt;br&gt;&#xA;गुरुजन्मदिने प्राप्ते तद्गुरोस्तद्गुरोरपि ।&lt;br&gt;&#xA;मानवौघादिपुंसाञ्च स्वजन्मदिवसे तथा ॥ ८ ॥&lt;br&gt;&#xA;सम्पत्तौ च यजेल्लाभे तपोदीक्षाव्रतोत्सवे ।&lt;br&gt;&#xA;पीठोपगमने वीरपीठे स्वजनदर्शने ॥ ९ ॥&lt;br&gt;&#xA;देशिकागमने पुण्यतीर्थदैवतदर्शने ।&lt;br&gt;&#xA;एवमादिषु देवेशि विशेषदिवसेषु च ॥ १० ॥&lt;br&gt;&#xA;यथाधनं यथाश्रद्धं यथाद्रव्यं यथोचितम् ।&lt;br&gt;&#xA;यथाकालं यथादेशं तथा पूजां समाचरेत् ॥ ११ ॥&lt;br&gt;&#xA;आचार्येण विधानेन कारयेच्चक्रपूजनम् ।&lt;br&gt;&#xA;स्वयं वा पूजयेद्देवि बिन्दुपूजापुरःसरम् ॥ १२ ॥&lt;br&gt;&#xA;स ते लोकमवाप्नोति पुनरावृत्तिवजीतम् ।&lt;br&gt;&#xA;अकुर्वन् कौलिको मोहाद्देवताशापमाप्नुयात् ॥ १३ ॥&lt;br&gt;&#xA;मासे वापि त्रिमासे वा षण्मासे वत्सरेऽपि वा ।&lt;br&gt;&#xA;श्रीगुरुं पूजयेद्भक्त्याऽप्राप्ते तत्स्त्रीसुतादिकान् ॥ १४ ॥&lt;br&gt;&#xA;तदभावे कुलज्ञञ्च तच्छिष्यं वान्ययोगिनम् ।&lt;br&gt;&#xA;सन्तोषयेत् कुलद्रव्यैः कुलपूजापुरःसरम् ॥ १५ ॥&lt;br&gt;&#xA;रोगेष्वापत्सु दोषेषु दुःसङ्गे दुनीमित्तके ।&lt;br&gt;&#xA;पूजयेद् योगिनीवृन्दं देवि तद्दोषशान्तये ॥ १६ ॥&lt;br&gt;&#xA;यत्रैकाम्नायतत्त्वज्ञः कुलाचार्यः कुलेश्वरि ।&lt;br&gt;&#xA;कौलिकास्त्रिचतुःपञ्च शक्तयश्च तथा प्रिये ॥ १७ ॥&lt;br&gt;&#xA;पृथग्वा पूजयेद्देवि मिथुनाकारतोऽपि वा ।&lt;br&gt;&#xA;गन्धपुष्पाक्षताद्यैस्तु देवेशि समलङ्कृताः ।&lt;br&gt;&#xA;भक्ष्यभोज्यादिपिशितैः पदार्थैः षड्रसान्वितैः ॥ १८ ॥&lt;br&gt;&#xA;प्रौढोल्लासेन सहिता यदि ता निवसन्ति च ।&lt;br&gt;&#xA;तच्छ्रीचक्रमिति प्रोक्तं वृन्दञ्चापि तदुच्यते ॥ १९ ॥&lt;br&gt;&#xA;कुर्यान्नवकुमारीणां पूजामाश्विनमासके ।&lt;br&gt;&#xA;प्रातनीमन्त्रयेद्भक्त्या साधकः शुद्धमानसः ॥ २० ॥&lt;br&gt;&#xA;मनोहरामेकवर्षी बालाञ्च शुभलक्षणाम् ।&lt;br&gt;&#xA;मन्त्री स्नात्वाथ शुद्धात्मा कुर्याद्देवि क्रमार्चनम् ॥ २१ ॥&lt;br&gt;&#xA;अभ्यङ्गस्नानशुद्धान्तां पूजासदनमानयेत् ।&lt;br&gt;&#xA;देवतासन्निधौ बालामुपवेश्य समर्चयेत् ॥ २२ ॥&lt;br&gt;&#xA;गन्धपुष्पादिभिर्धूपैर्दीपैश्च कुलदीपकैः ।&lt;br&gt;&#xA;भोग्यभोज्यान्नपानाद्यैः क्षीराज्यमधुमांसकैः ।&lt;br&gt;&#xA;कदलीनारिकेलादिफलैस्तां परितोषयेत् ॥ २३ ॥&lt;br&gt;&#xA;सशक्तिकः स्वयं देवि प्रौढान्तोल्लाससंयुतः ।&lt;br&gt;&#xA;यथाशक्ति जपेदेकोत्तरवृद्ध्याऽथवा मनुम् ॥ २४ ॥&lt;br&gt;&#xA;बालामलङ्कृतां पश्यन् चिन्तयेत् स्वेष्टदेवताम् ।&lt;br&gt;&#xA;ततस्तां देवताबुद्ध्या नमस्कृत्य विसर्जयेत् ॥ २५ ॥&lt;br&gt;&#xA;द्वितीयायां द्विवर्षान्तामेकवर्षाञ्च पूजयेत् ।&lt;br&gt;&#xA;एवं तिथौ कुमारीञ्च यजेत् पूर्वदिनाचीताम् ॥ २६ ॥&lt;br&gt;&#xA;नवम्यामेकवर्षादि-नववर्षान्तकन्यकाः ।&lt;br&gt;&#xA;बाला शुद्धा च ललिता मालिनी च वसुन्धरा ।&lt;br&gt;&#xA;सरस्वती रमा गौरी दुर्गा च नव कीत्तीताः ॥ २७ ॥&lt;br&gt;&#xA;त्रिताराद्यैर्नमोऽन्तैश्च देवतापदपश्चिमैः ।&lt;br&gt;&#xA;नामभिश्च चतुर्थ्यन्तैः पूजयेत्ताः पृथक् पृथक् ॥ २८ ॥&lt;br&gt;&#xA;बटुकं पञ्चवर्षञ्च नववर्षं गणेश्वरम् ।&lt;br&gt;&#xA;गन्धपुष्पाम्बराकल्पैर्यथाविभवविस्तरैः ॥ २९ ॥&lt;br&gt;&#xA;अभ्यर्च्य देवताबुद्ध्या पदार्थैः परितोषयेत् ।&lt;br&gt;&#xA;स्वकार्यफलसिद्ध्यर्थं वित्तशाठ्यविवजीतः ॥ ३० ॥&lt;br&gt;&#xA;नवरात्रं जपेदेकोत्तरवृद्ध्या क्रमेण च ।&lt;br&gt;&#xA;नवरात्रकृतां पूजां देवि देव्यै समर्पयेत् ॥ ३१ ॥&lt;br&gt;&#xA;ताम्बूलं दक्षिणां दत्त्वा कुमारीस्ता विसर्जयेत् ।&lt;br&gt;&#xA;एवं नवकुमारीणामर्चनं प्रातवत्सरम् ॥ ३२ ॥&lt;br&gt;&#xA;यः करोति स पुण्यात्मा देवताप्रीतिमाप्नुयात् ।&lt;br&gt;&#xA;मनोऽभिलाषं सम्प्राप्य निवसेत्तव सन्निधौ ॥ ३३ ॥&lt;br&gt;&#xA;अथवा यौवनारूढाः प्रमदा नव पार्वति ।&lt;br&gt;&#xA;मनोज्ञाः पूजयेद्भक्त्या नवरात्रिषु मन्त्रवित् ॥ ३४ ॥&lt;br&gt;&#xA;हृल्लेखां गगनां रक्तां महोच्छुष्मां करालिकाम् ।&lt;br&gt;&#xA;इच्छां ज्ञानां क्रियां दुर्गां बटुकञ्च गणेश्वरम् ।&lt;br&gt;&#xA;पूर्ववत् पूर्वमद्याद्यैः पदार्थैः परितोषयेत् ॥ ३५ ॥&lt;br&gt;&#xA;प्रौढान्तोल्लाससंयुक्ताः सन्तुष्टा यदि ताः प्रिये ।&lt;br&gt;&#xA;साधकस्तुष्टिमासाद्य निवसेत्तव सन्निधौ ॥ ३६ ॥&lt;br&gt;&#xA;एवं यः पूजयेद्देवि प्रतिवर्षं यतव्रतः ।&lt;br&gt;&#xA;षण्मासे वा त्रिमासे वा मासे मासेऽथवा प्रिये ॥ ३७ ॥&lt;br&gt;&#xA;तिस्रो वा पञ्च वा सप्त पूजयेद्देवताधिया ।&lt;br&gt;&#xA;सर्वैश्वर्यसमृद्धात्मा स भवेदावयोः प्रियः ॥ ३८ ॥&lt;br&gt;&#xA;भृगुवारे कुलेशानि कान्तामारूढयौवनाम् ।&lt;br&gt;&#xA;सर्वलक्षणसम्पन्नामनुकूलां मनोरमाम् ॥ ३९ ॥&lt;br&gt;&#xA;कुलाकुलाष्टकां देवि निमन्त्र्याहूय पुष्पिणीम् ।&lt;br&gt;&#xA;अभ्यङ्गस्नानशुद्धाङ्गीमासने चोपवेशयेत् ॥ ४० ॥&lt;br&gt;&#xA;गन्धपुष्पाम्बराकल्पैरलङ्कृत्य विधानवित् ।&lt;br&gt;&#xA;आत्मानं गन्धपुष्पाद्यैरलङ्कुर्यात् कुलेश्वरि ॥ ४१ ॥&lt;br&gt;&#xA;आवाह्य देवतां तस्यां यजेन्न्यासक्रमेण च ।&lt;br&gt;&#xA;कृत्वा क्रमार्चनं धूपदीपाञ्च कुलदीपकान् ॥ ४२ ॥&lt;br&gt;&#xA;प्रदर्श्य देवताबुद्ध्या पदार्थैः षड्रसान्वितैः ।&lt;br&gt;&#xA;मांसादिभक्ष्यभोज्याद्यैस्तोषयेद्देवि भक्तितः ॥ ४३ ॥&lt;br&gt;&#xA;प्रौढान्तोल्लाससहितां तां प्रपश्यन् जपेन्मनुम् ।&lt;br&gt;&#xA;यौवनोल्लाससहितः स्वयं तद्ध्यानतत्परः ॥ ४४ ॥&lt;br&gt;&#xA;निवीकारेण चित्तेन ह्यष्टोत्तरसहस्रकम् ।&lt;br&gt;&#xA;जपादिकं समर्प्याथ तया सह निशां नयेत् ॥ ४५ ॥&lt;br&gt;&#xA;त्रिपञ्चसप्तनवसु भृगुवारेषु यः प्रिये ।&lt;br&gt;&#xA;पूजयेद्विधिनाऽनेन तस्य पुण्यं न गण्यते ॥ ४६ ॥&lt;br&gt;&#xA;चतुः पीठार्चनफलं स प्राप्नोति कुलेश्वरि ।&lt;br&gt;&#xA;यद् यत् स्वमनसोऽभीष्टं तत्तदाप्नोत्यसंशयम् ॥ ४७ ॥&lt;br&gt;&#xA;नवम्यां वार्चयेदेवं विधानेन विधानवित् ।&lt;br&gt;&#xA;स्तोत्रैः सम्पूजयेत् सर्वैर्महदैश्वर्यमाप्नुयात् ॥ ४८ ॥&lt;br&gt;&#xA;कुर्यात् कर्कटके वापि मकरे मिथुनार्चनम् ।&lt;br&gt;&#xA;तुलायां सिंहमेषे वा सर्वसङ्क्रान्तिषु प्रिये ॥ ४९ ॥&lt;br&gt;&#xA;गौरीशिवौ रमाविष्णू वाणीसरसिजासनौ ।&lt;br&gt;&#xA;शचीन्द्रौ रोहिणीचन्द्रौ स्वाहाग्नी च प्रभारवी ॥ ५० ॥&lt;br&gt;&#xA;भद्रकालीवीरभद्रौ भैरवीभैरवावपि ।&lt;br&gt;&#xA;मिथुनानि नवाभ्यर्च्य पूर्वोक्तेनैव वर्त्मना ॥ ५१ ॥&lt;br&gt;&#xA;त्रितारादिनमोऽन्तेन तत्तन्नाम्ना विधानवित् ।&lt;br&gt;&#xA;गन्धपुष्पादिभिः पूज्य मद्याद्यैः परितोषयेत् ॥ ५२ ॥&lt;br&gt;&#xA;प्रौढान्तोल्लासयुक्तानि कुर्वीत मिथुनानि च ।&lt;br&gt;&#xA;एवं कृते न सन्देहस्तुष्टा मिथुनदेवताः ।&lt;br&gt;&#xA;अनुगृह्णन्ति तं देवि प्रयच्छन्ति मनोरथम् ॥ ५३ ॥&lt;br&gt;&#xA;प्रतिवर्षन्तु यः कुर्यात् सभक्त्या मिथुनार्चनम् ।&lt;br&gt;&#xA;तव लोके स निवसेत् सर्वैश्वर्यसमन्वितः ॥ ५४ ॥&lt;br&gt;&#xA;अथ वैशाखमासस्य शुक्लप्रतिपदीश्वरि ।&lt;br&gt;&#xA;ब्राह्मे मुहूर्त्ते उत्थाय स्नानं सन्ध्यामुपास्य च ॥ ५५ ॥&lt;br&gt;&#xA;मनोज्ञे रहसि स्थाने पूर्वाशाभिमुखस्थितः ।&lt;br&gt;&#xA;आत्मानं गन्धपुष्पाद्यैरलङ्कृत्य विधानवित् ॥ ५६ ॥&lt;br&gt;&#xA;कृत्वा पुरोदितन्यासान् देवताभावमास्थितः ।&lt;br&gt;&#xA;किञ्चिदभ्युदिते सूर्ये मण्डले स्वेष्टदेवताम् ॥ ५७ ॥&lt;br&gt;&#xA;ध्यात्वा सावरणां सम्यक् पूजयेद्विधिना प्रिये ।&lt;br&gt;&#xA;षोडशैरुपचारैस्तु चक्रपूजापुरःसरम् ॥ ५८ ॥&lt;br&gt;&#xA;कुलदीपान् प्रदर्श्याथ शिवाय गुरुरूपिणे ।&lt;br&gt;&#xA;मत्स्यमांसादि विधिवद्भक्ष्य भोज्यसमन्वितम् ॥ ५९ ॥&lt;br&gt;&#xA;अर्घ्यं निवेद्य तच्छेषं स्वयं भक्त्या पिबेत् प्रिये ।&lt;br&gt;&#xA;यौवनोल्लाससहितो निवीकारेण चेतसा ॥ ६० ॥&lt;br&gt;&#xA;ध्यायंस्तन्मण्डलं देवीमष्टोत्तरसहस्रकम् ।&lt;br&gt;&#xA;जप्त्वा समर्प्य तत्पूजां देवताञ्च समुद्धरेत् ॥ ६१ ॥&lt;br&gt;&#xA;एवं शुक्लप्रतिपदं समारभ्य दिने दिने ।&lt;br&gt;&#xA;कुर्याज्जपार्चनं कृष्णचतुर्द्दश्यन्तमम्बिके ॥ ६२ ॥&lt;br&gt;&#xA;अमावस्यादिने देवि पूजयेच्छक्तिकौलिकान् ।&lt;br&gt;&#xA;त्रिपञ्चसप्त नव वा वित्तलोभविवजीतः ॥ ६३ ॥&lt;br&gt;&#xA;एवं यो मासमात्रन्तु कुर्यात् सूर्योदयार्चनम् ।&lt;br&gt;&#xA;देवता तस्य सन्तुष्टा ददाति फलमीप्सितम् ॥ ६४ ॥&lt;br&gt;&#xA;माध्याह्ने चार्चयेद्देवं सायाह्ने चार्चयेत् प्रिये ।&lt;br&gt;&#xA;स तु तत्फलमाप्नोति योगिनीनां प्रियो भवेत् ॥ ६५ ॥&lt;br&gt;&#xA;त्रिसन्धां योऽर्चयेदेवं मासमात्रं विधानवित् ।&lt;br&gt;&#xA;काङ्क्षितां लभते सिद्धिं देववद् विचरेद् भुवि ॥ ६६ ॥&lt;br&gt;&#xA;माघशुक्लप्रतिपदि दिवाहारविवजीतः ।&lt;br&gt;&#xA;स्नात्वा शुक्लाम्बरधरः सायं सन्ध्यामुपास्य च ॥ ६७ ॥&lt;br&gt;&#xA;सूर्यार्चनोक्तमार्गेण सर्वद्रव्यसमन्वितः ।&lt;br&gt;&#xA;यौवनोल्लाससहितश्चन्द्रस्थां देवतां स्मरन् ॥ ६८ ॥&lt;br&gt;&#xA;चन्द्रास्तमयपर्यन्तं जपेन्मन्त्रनन्यधीः ।&lt;br&gt;&#xA;एवं प्रतिदिनं शुक्लचतुर्द्दश्यन्तमर्चयेत् ॥ ६९ ॥&lt;br&gt;&#xA;पौर्णमास्यां यथाशक्त्या पूजयेच्छक्तिकौलिकान् ।&lt;br&gt;&#xA;एवं यः कुरुते भक्त्या शुक्लपक्षार्चनं प्रिये ॥ ७० ॥&lt;br&gt;&#xA;सर्व पापविशुद्धात्मा सर्वैश्वर्यसमन्वितः ।&lt;br&gt;&#xA;सर्वलोकैकसम्पूज्यः शिववन्निवसेद् भुवि ॥ ७१ ॥&lt;br&gt;&#xA;शुक्लपक्षेऽर्चनं यद्वत्तद्वत् पक्षे सितेतरे ।&lt;br&gt;&#xA;यः करोति विधानेन सर्वान् कामान् समश्नुते ॥ ७२ ॥&lt;br&gt;&#xA;इह भुक्त्वाऽखिलान् भोगान् देववत् प्रियदर्शनः ।&lt;br&gt;&#xA;योगिनीवीरमेलनं लभते नात्र संशयः ॥ ७३ ॥&lt;br&gt;&#xA;अथ कात्तीकमासस्य शुक्लप्रतिपदीश्वरि ।&lt;br&gt;&#xA;स्नात्वाचम्य विशुद्धात्मा न्यासान् कृत्वा पुरोदितान् ॥ ७४ ॥&lt;br&gt;&#xA;प्रसुप्ते जीवलोके तु मुदितात्मा महानिशि ।&lt;br&gt;&#xA;पूर्वार्चनोक्त विधिना सर्वद्रव्यसमन्वितः ॥ ७५ ॥&lt;br&gt;&#xA;आज्येनानामिकास्थूलवत्तीं प्रज्वाल्य पार्वति ।&lt;br&gt;&#xA;पञ्चवर्णरजश्चित्रवसुपत्रसरोरुहे ॥ ७६ ॥&lt;br&gt;&#xA;मधुपूर्णे च कलसे कांस्यपात्रे मनोहरे ।&lt;br&gt;&#xA;दीपं संस्थाप्य पुरत उत्तराभिमुखस्थितः ॥ ७७ ॥&lt;br&gt;&#xA;दीपे सावरणां देवीं ध्यात्वा विधिवदर्चयेत् ।&lt;br&gt;&#xA;यौवनोल्लाससहितो दीपस्थां देवतां स्मरन् ॥ ७८ ॥&lt;br&gt;&#xA;अष्टोत्तरसहस्रन्तु जपेन्मन्त्रमनन्यधीः ।&lt;br&gt;&#xA;एवं समर्चयेत् कृष्णचतुर्द्दश्यन्तमम्बिके ॥ ७९ ॥&lt;br&gt;&#xA;अमावास्यादिने भक्त्या पूजयेच्छक्तिकौलिकान् ।&lt;br&gt;&#xA;एवं कृते कुलेशानि देवता प्रीतिमाप्नुयात् ॥ ८० ॥&lt;br&gt;&#xA;सर्वकामसमृद्धात्मा सर्वैश्वर्यसमन्वितः ।&lt;br&gt;&#xA;सर्वलोकैकसम्मान्यः सञ्चरेत् स यथासुखम् ॥ ८१ ॥&lt;br&gt;&#xA;अष्टाष्टकार्चनं कुर्यात् शक्तश्चेदेकवासरे ।&lt;br&gt;&#xA;अथवाष्टाष्टदिवसेष्वथ द्व्यष्टदिनेषु च ।&lt;br&gt;&#xA;द्वात्रिंशद्दिवसेष्वेवं चतुःषष्टिदिनेषु च ॥ ८२ ॥&lt;br&gt;&#xA;गुरुणा कारयेद्देवि क्रमज्ञेनापरेण वा ।&lt;br&gt;&#xA;क्रमज्ञश्चेत् स्वयं कुर्याद्वित्तशाठ्यविवजीतः ॥ ८३ ॥&lt;br&gt;&#xA;मूलाष्टकन्तु ब्रह्माद्याश्चासिताङ्गादिभैरवाः ।&lt;br&gt;&#xA;मङ्गलाद्यैश्च मिथुनैरष्टभिः शब्दिताः प्रिये ॥ ८४ ॥&lt;br&gt;&#xA;मूलाष्टकोद्भवानीति प्रसिद्धानि कुलागमे ।&lt;br&gt;&#xA;अक्षोभ्यादिचतुःषष्टिमिथुनानि समर्चयेत् ॥ ८५ ॥&lt;br&gt;&#xA;पूर्वोक्तेन विधानेन यथाविभवविस्तरम् ।&lt;br&gt;&#xA;क्रमलोपं न कुर्वीत स्वेष्टकार्यार्थसिद्धये ॥ ८६ ॥&lt;br&gt;&#xA;गन्धपुष्पाक्षताद्यैश्च मत्स्यमांसासवादिभिः ।&lt;br&gt;&#xA;भक्ष्यभोज्यादिभिर्नानापदार्थैः षड्रसान्वितैः ।&lt;br&gt;&#xA;सम्यक् सन्तोषयेद्देवि मिथुनान्यतिभक्तितः ॥ ८७ ॥&lt;br&gt;&#xA;प्रौढान्तोल्लासपर्यन्तं कुर्यात् श्रीचक्रमम्बिके ।&lt;br&gt;&#xA;एवं यः कुरुते देवि सकृदष्टाष्टकार्चनम् ॥ ८८ ॥&lt;br&gt;&#xA;ब्रह्मविष्णुमहेशादिदेवताभिः स पूज्यते ।&lt;br&gt;&#xA;किं पुनर्मानवाद्यैश्च साक्षात् शिव इवापरः ॥ ८९ ॥&lt;br&gt;&#xA;यदर्चनाच्चतुःषष्टियोगिनीगणसंस्तुतः ।&lt;br&gt;&#xA;पुनरावृत्तिरहितो निवसेत्तव सन्निधौ ॥ ९० ॥&lt;br&gt;&#xA;समस्तदेवताप्रीतिकारणं परमेश्वरि ।&lt;br&gt;&#xA;अस्मात् परतरा पूजा नास्ति सत्यं न संशयः ॥ ९१ ॥&lt;br&gt;&#xA;पश्यदेवंविधं चक्रं यो भक्त्याष्टाष्टकं प्रिये ।&lt;br&gt;&#xA;यज्ञदानतपस्तीर्थव्रतकोटिफलं लभेत् ॥ ९२ ॥&lt;br&gt;&#xA;राजा यः कारयेद्देवि भक्त्याष्टाष्टकपूजनम् ।&lt;br&gt;&#xA;चतुःसागरपर्यन्तां महीं शास्ति न संशयः ॥ ९३ ॥&lt;br&gt;&#xA;श्रीकण्ठादीनि पञ्चाशन्मिथुनानि समर्चयेत् ।&lt;br&gt;&#xA;पूर्वोक्तेन विधानेन कुलेश्वरि विधानवित् ॥ ९४ ॥&lt;br&gt;&#xA;स्वकार्यफलसिद्ध्यर्थं वित्तशाठ्यविवजीतः ।&lt;br&gt;&#xA;प्रौढान्तोल्लासयुक्तानि मिथुनानि समर्चयेत् ॥ ९५ ॥&lt;br&gt;&#xA;सन्तुष्टानि प्रयच्छन्ति साधकायेप्सितं फलम् ।&lt;br&gt;&#xA;अव्याहताज्ञः सर्वत्र पूज्यते देववत् प्रिये ।&lt;br&gt;&#xA;तव लोके वसेद्देवि ब्रह्मादिसुरसंस्तुतः ॥ ९६ ॥&lt;br&gt;&#xA;केशवादि गणेशादि कामादि मिथुनानि च ।&lt;br&gt;&#xA;श्रीकण्ठादि समभ्यर्च्य तत्फलं लभते ध्रुवम् ॥ ९७ ॥&lt;br&gt;&#xA;अनुग्रहन्तु यः कुर्यात् डाकिन्यादिसमर्चने ।&lt;br&gt;&#xA;मासे मासेऽथवा वर्षे स्वजन्मदिवसे प्रिये ॥ ९८ ॥&lt;br&gt;&#xA;पूर्वोक्तेन विधानेन यथाविभवविस्तरम् ।&lt;br&gt;&#xA;प्रौढान्तोल्लासपर्यन्तं तोषयेत्तद्विधानवित् ॥ ९९ ॥&lt;br&gt;&#xA;कुर्वन्त्यनुग्रहं देवि सन्तुष्टाः सर्वदेवताः ।&lt;br&gt;&#xA;सर्वोपद्रव रहितः सर्वैश्वर्यसमन्वितः ॥ १०० ॥&lt;br&gt;&#xA;लोकेऽस्मिन् संस्तुतः सर्वैः स जीवेच्छरदां शतम् ।&lt;br&gt;&#xA;देहान्ते समवाप्नोति तव लोकं न संशयः ॥ १०१ ॥&lt;br&gt;&#xA;दूतीयागन्तु यः कुर्यात् पूर्वोक्तविधिना प्रिये ।&lt;br&gt;&#xA;निवीकल्पेन चित्तेन नवशक्तिसमन्वितः ॥ १०२ ॥&lt;br&gt;&#xA;वर्षे वर्षे चतुःषष्टिपीठार्चनफलं लभेत् ।&lt;br&gt;&#xA;आज्ञासिद्धिर्भवेत्तस्य देवताप्रीतिमाप्नुयात् ॥ १०३ ॥&lt;br&gt;&#xA;त्रिकपूजान्तु यः कुर्यादिच्छाज्ञानक्रियात्मिकाम् ।&lt;br&gt;&#xA;आगमोक्तेत विधिना पूर्ववेत्तद्विधानवित् ॥ १०४ ॥&lt;br&gt;&#xA;पदार्थैस्तोषयेत् सम्यक् यथाविभवविस्तरम् ।&lt;br&gt;&#xA;सन्तुष्टा देवतास्तिस्रः सर्वकर्मफलप्रदाः ।&lt;br&gt;&#xA;देवेशि साधकाभीष्टं प्रयच्छन्ति न संशयः ॥ १०५ ॥&lt;br&gt;&#xA;इत्यादिदेवतापूजां विशेषदिवसेषु यः ।&lt;br&gt;&#xA;करोति शस्त्रविधिना स भवेदावयोः प्रियः ॥ १०६ ॥&lt;br&gt;&#xA;श्रीचक्रं कौलिको मोहाद्विशेषदिवसेषु यः ।&lt;br&gt;&#xA;न करोति समर्थः सन् स भवेद् योगिनीपशुः ॥ १०७ ॥&lt;br&gt;&#xA;कुलपूजां विना चक्रे नाधिकारः कथञ्चन ।&lt;br&gt;&#xA;कुलपूजां सुनियतं यः करोति स कौलिकः ॥ १०८ ॥&lt;br&gt;&#xA;विना मन्त्रेण पूजा चेद्देवता न प्रसीदति ।&lt;br&gt;&#xA;कुलपूजां सुनियतं यः करोति हि कौलिकः ।&lt;br&gt;&#xA;कुलेशि सर्वदाप्नोति योगिनीवीरमेलनम् ॥ १०९ ॥&lt;br&gt;&#xA;नीचोऽपि वा सकृद्भक्त्या कारयेद् यः कुलार्चनम् ।&lt;br&gt;&#xA;स सद्गतिमवाप्नोति किमुतान्ये द्विजातयः ॥ ११० ॥&lt;br&gt;&#xA;तस्मात् सर्वप्रयत्नेन सर्वावस्थासु सर्वदा ।&lt;br&gt;&#xA;कुलपूजारतो भूयादभीष्टफलसिद्धये ॥ १११ ॥&lt;br&gt;&#xA;कुलपूजाधिको यज्ञः कुलपूजाधिकं व्रतम् ।&lt;br&gt;&#xA;कुलपूजाधिकं तीर्थं कुलपूजाधिकं तपः ॥ ११२ ॥&lt;br&gt;&#xA;कुलपूजाधिकं दानं कुलपूजाधिका क्रिया ।&lt;br&gt;&#xA;कुलपूजाधिकं ज्ञानं कुलपूजाधिकं सुखम् ॥ ११३ ॥&lt;br&gt;&#xA;कुलपूजाधिको धर्मः कुलपूजाधिकं फलम् ।&lt;br&gt;&#xA;कुलपूजाधिकं ध्यानं कुलपूजाधिकं महः ॥ ११४ ॥&lt;br&gt;&#xA;कुलपूजाधिको योगः कुलपूजाधिका गतिः ।&lt;br&gt;&#xA;कुलपूजाधिकं भाग्यं कुलपूजाधिकाऽर्चना ॥ ११५ ॥&lt;br&gt;&#xA;नास्ति नास्ति पुनर्नास्ति त्वां शपे कुलनायिके ।&lt;br&gt;&#xA;बहुनात्र किमुक्तेन रहस्यं शृणु पार्वति ॥ ११६ ॥&lt;br&gt;&#xA;वेदशास्त्रोक्तमार्गेण कुलपूजां करोति यः ।&lt;br&gt;&#xA;तत्समीपे स्थितं मां त्वां विद्धि नान्यत्र भामिनी ।&lt;br&gt;&#xA;इदं सत्यमिदं सत्यं सत्यं सत्यं न संशयः ॥ ११७ ॥&lt;br&gt;&#xA;खभूमिदिग्जलगिरिवनसर्वचराः प्रिये ।&lt;br&gt;&#xA;सहस्रकोटियोगिन्यस्तावन्तो भैरवा अपि ।&lt;br&gt;&#xA;नियुक्ता हि मया देवि कुलसंरक्षणाय च ॥ ११८ ॥&lt;br&gt;&#xA;दिवसे दिवसे सर्वे पार्वति मुदिताननाः ।&lt;br&gt;&#xA;साधकानेव वीक्षन्ते स्वस्वपूजनलिप्सया ॥ ११९ ॥&lt;br&gt;&#xA;अपूजितास्तु विघ्नन्ति पालयन्ति सुपूजिताः ।&lt;br&gt;&#xA;गुरुभक्तान् सदाचारान् गुह्यधर्मान् सदाशिवान् ॥ १२० ॥&lt;br&gt;&#xA;भक्तिहीनान् दुराचारान् नाशयन्ति प्रकाशकान् ।&lt;br&gt;&#xA;श्रीचक्रे संस्मरेत्तस्माद् योगिनीभैरवान् प्रिये ॥ १२१ ॥&lt;br&gt;&#xA;न स्मरेद् यदि मूढात्मा योगिनीनां भवेत् पशुः ।&lt;br&gt;&#xA;तस्मात् श्रीचक्रमध्ये तु संस्मरेत् सर्वदेवताः ॥ १२२ ॥&lt;br&gt;&#xA;अनुगृह्णन्ति देवेशि साधकान् नात्र संशयः ।&lt;br&gt;&#xA;अनुग्रहन्तु वक्ष्यामि शृणु देवि यथाक्रमम् ॥ १२३ ॥&lt;br&gt;&#xA;आत्मनोऽनुग्रहार्थं वा परार्थं श्रेष्ठमुत्तमम् ।&lt;br&gt;&#xA;शुचिद्रव्यसमायुक्तं चक्रपूजासमन्वितम् ॥ १२४ ॥&lt;br&gt;&#xA;सर्वेषां दक्षिणां दत्त्वा होमपात्रं पृथक पृथक् ।&lt;br&gt;&#xA;प्रपूजयेच्च वर्णस्थाः सर्वाभरणभूषिताः ॥ १२५ ॥&lt;br&gt;&#xA;हर्षानन्दस्वयंयुक्ताः प्रसन्नाश्च पृथक् पृथक् ।&lt;br&gt;&#xA;पायसाज्यौदनैर्युक्तैर्नैवेद्यैर्भक्तिसंयुतैः ॥ १२६ ॥&lt;br&gt;&#xA;गन्धपुष्पादिभिः सम्यगर्चयित्वा गणेश्वरम् ।&lt;br&gt;&#xA;हसख फ्रें हेसौं(ह्सौम्) डां डीं डमलवरयूं ततः ॥ १२७ ॥&lt;br&gt;&#xA;श्रीपादुकां हेसौ(ह्सौ)मिति च हसखफ्रें पुटन्ततः ।&lt;br&gt;&#xA;सङ्कल्प्य मनसोऽभीष्टं मधुरत्रितयः प्रिये ॥ १२८ ॥&lt;br&gt;&#xA;गन्धपुष्पादिभिः सम्यगर्चयित्वा पृथक् पृथक् ।&lt;br&gt;&#xA;पूजयित्वेप्सितान् कामान् प्रार्थयेत् कमलानने ॥ १२९ ॥&lt;br&gt;&#xA;ईप्सितानि च सर्वाणि साधको लभते वरम् ।&lt;br&gt;&#xA;आत्मनश्च परस्यापि रक्षार्थं पूजयेत् प्रिये ॥ १३० ॥&lt;br&gt;&#xA;रोगाणां नाशनार्थञ्च यथात्र पुत्रसिद्धये ।&lt;br&gt;&#xA;वश्यार्थं मङ्गलार्थञ्च धर्मकर्मार्थसिद्धये ॥ १३१ ॥&lt;br&gt;&#xA;सप्ताहं पूजयेद्देवि चतुर्द्दशदिनानि च ।&lt;br&gt;&#xA;एकविंशदिनान्यत्र लभते चेप्सितं फलम् ॥ १३२ ॥&lt;br&gt;&#xA;दक्षिणाञ्च पृथग् दद्याद्वस्त्रभूषाङ्गुरीयकम् ।&lt;br&gt;&#xA;कुलाष्टकसमायुक्तं चतुःषष्टिसमन्वितम् ॥ १३३ ॥&lt;br&gt;&#xA;अचीतञ्च प्रयत्नेन सिद्धिर्भवत्यनेकशः ।&lt;br&gt;&#xA;वित्तशाठ्यं न कुर्वीत यदीच्छेत् सिद्धिमात्मनः ॥ १३४ ॥&lt;br&gt;&#xA;एवं षट्कं समाख्यातमनुग्रहं वरानने ।&lt;br&gt;&#xA;अचीतव्यं प्रयत्नेन साधकैः स्वेष्टसिद्धये ॥ १३५ ॥&lt;br&gt;&#xA;ध्यात्वैव पूजयेदेता डाकिन्याद्या वरानने ।&lt;br&gt;&#xA;सम्पूज्य सप्तमीं देवीं पूजयेत् सर्वसिद्धये ॥ १३६ ॥&lt;br&gt;&#xA;शक्तिदेहसमुत्पन्नं शक्तिनिर्माल्यभोजने ।&lt;br&gt;&#xA;स्ववर्गेण समायुक्ता दत्तनिर्माल्यमित्यपि ।&lt;br&gt;&#xA;प्रतिगृह्णयुगं स्वाहा इति निर्माल्यसर्जनम् ॥ १३७ ॥&lt;br&gt;&#xA;डाकिनी सर्पवदना वित्तजा ज्वलनप्रभा ।&lt;br&gt;&#xA;कमण्डलुं कर्त्तृकाञ्च धारयन्ती वरप्रदा ॥ १३८ ॥&lt;br&gt;&#xA;उलूकवदना देवी राकिणी नीलसन्निभा ।&lt;br&gt;&#xA;खड्गखेटकसंयुक्ता सर्वालङ्कारभूषिता ॥ १३९ ॥&lt;br&gt;&#xA;लाकिनी श्रीकपालाढ्या पाशाङ्कुशधरा सती ।&lt;br&gt;&#xA;पाटलीपुष्पसङ्काशा सर्वाभरणभूषिता ॥ १४० ॥&lt;br&gt;&#xA;काकिनी हयवक्त्रा च माणिक्यसदृशप्रभा ।&lt;br&gt;&#xA;त्रिमुखीं मुण्डसंयुक्ता सिद्धिदा सर्वशोभना ॥ १४१ ॥&lt;br&gt;&#xA;शाकिनी त्वञ्जनप्रख्या मार्जारास्या सुशोभना ।&lt;br&gt;&#xA;कुलिशञ्च तथा दण्डं धारयन्ति शुचिस्मिता ॥ १४२ ॥&lt;br&gt;&#xA;हाकिनी ऋक्षवदना नीलनीरदसन्निभा ।&lt;br&gt;&#xA;कपालशूलहस्ता च खेटकैरुपशोभिता ।&lt;br&gt;&#xA;एकद्वित्रिचतुःपञ्चषण्मुखा सरभाभया ॥ १४३ ॥&lt;br&gt;&#xA;इति ते कथितं किञ्चिद्विशेषदिवसार्चनम् ।&lt;br&gt;&#xA;समासेन कुलेशानि किम्भूयः श्रोतुमिच्छसि ॥ १४४ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;विशेषदिवसार्चनं नाम दशमोल्लासः ॥ १० ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/11/</guid>
      <description>&lt;p&gt;अथैकादशोल्लासः&lt;/p&gt;&#xA;&lt;p&gt;श्री देव्युवाच&lt;br&gt;&#xA;कुलेश श्रोतुमिच्छामि सर्वलोकैकपूजित ।&lt;br&gt;&#xA;कुलाचारक्रमं देव वद मे करुणानिधे ॥ १ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण पशुपाशैः प्रमुच्यते ॥ २ ॥&lt;br&gt;&#xA;यदि चेद्दीक्षितो ज्येष्ठः कुलपूजादिवजीतः ।&lt;br&gt;&#xA;तत्कनिष्ठः क्रमज्ञश्चेत् कुलपूजां समाचरेत् ॥ ३ ॥&lt;br&gt;&#xA;तत्समीपं ततो गत्वा नमस्कृत्य गुरुं यथा ।&lt;br&gt;&#xA;तस्मै निवेद्य तत्सर्वं शेष भुञ्जीत पार्वती ॥ ४ ॥&lt;br&gt;&#xA;पूजामध्ये गुरौ ज्येष्ठे पूज्ये वापि समागते ।&lt;br&gt;&#xA;नत्वा ब्रूयात् स्थितं शिष्टमाचरेत्तदनुज्ञया ॥ ५ ॥&lt;br&gt;&#xA;ज्येष्ठस्य च कनिष्ठस्य शिष्यावेकत्र संस्थितौ ।&lt;br&gt;&#xA;तत्र पूर्ववदाचारः कथितः कुलनायिके ॥ ६ ॥&lt;br&gt;&#xA;अज्ञातकौलिके प्राप्ते पौर्वापर्यन्तु चिन्तयेत् ।&lt;br&gt;&#xA;स्मृत्वा स्वस्य गुरुं देवि स्वस्य मार्गेण तर्पयेत् ॥ ७ ॥&lt;br&gt;&#xA;नित्यार्चनं दिने कुर्याद्रात्रौ नैमित्तिकार्चनम् ।&lt;br&gt;&#xA;उभयोः काम्यकर्माणि चेति शास्त्रस्य निर्णयः ॥ ८ ॥&lt;br&gt;&#xA;अस्नात्वाऽनासनस्थो वा भुक्त्वा वा प्रलपन्नपि ।&lt;br&gt;&#xA;गन्धपुष्पाक्षता कल्पवस्त्राद्यैरनलङ्कृतः ।&lt;br&gt;&#xA;अविन्यस्तशरीरो वा कुलपूजां न चाचरेत् ॥ ९ ॥&lt;br&gt;&#xA;विना मन्त्रेण या पूजा विना मांसेन तर्पणम् ।&lt;br&gt;&#xA;विना शक्त्या तु यत्पानं निष्फलं कथितं प्रिये ॥ १० ॥&lt;br&gt;&#xA;श्रीचक्रमेको वा कुर्यादेकपात्रन्तु नार्चयेत् ।&lt;br&gt;&#xA;नार्चयेदेकहस्तेन न पिबेदेकपाणिना ॥ ११ ॥&lt;br&gt;&#xA;मत्स्यमांसासवैर्द्देवि नार्चयेत् पशुसन्निधौ ।&lt;br&gt;&#xA;प्रणम्य प्रविशेच्चक्रं विनिर्गच्छेत्प्रणम्य च ॥ १२ ॥&lt;br&gt;&#xA;श्रीचक्रे नासने तिष्ठेन्न च वीरासने प्रिये ।&lt;br&gt;&#xA;श्रीचक्रदर्शने देवि नेत्रयोः पापनाशनम् ।&lt;br&gt;&#xA;तन्नास्ति चेद् व्रणद्वन्द्वं कौलिकस्याक्षियुग्मकम् ॥ १३ ॥&lt;br&gt;&#xA;अनाचारान् सदाचारान् चक्रस्थान् शक्तिकौलिकान् ।&lt;br&gt;&#xA;शिवगौरीधिया देवि भावयेन्नावमानयेत् ॥ १४ ॥&lt;br&gt;&#xA;कुलाचार्यगृहं गत्वा भक्त्या पापविशुद्धये ।&lt;br&gt;&#xA;याचेदमृतञ्चान्नञ्च तदभावे जलं पिबेत् ॥ १५ ॥&lt;br&gt;&#xA;कुलाचार्येण तच्छक्त्या दत्तं पात्रञ्च भक्तितः ।&lt;br&gt;&#xA;नमस्कृत्य तु गृह्णीयादन्यथा नरकं व्रजेत् ॥ १६ ॥&lt;br&gt;&#xA;अस्नात्वा वाप्यभक्त्या वा लोभाद्वापि कुलेश्वरि ।&lt;br&gt;&#xA;यः सेवेत कुलद्रव्यं दारिद्र्यं समवाप्नुयात् ॥ १७ ॥&lt;br&gt;&#xA;उष्णीषी कञ्चुकी नग्नो मुक्तकेशो गणावृतः ।&lt;br&gt;&#xA;व्यग्रो रुष्टो विवादी च न सेवेत कुलामृतम् ॥ १८ ॥&lt;br&gt;&#xA;योगामृतेन निष्ठीवान्मद्यभाण्डपरिभ्रमात् ।&lt;br&gt;&#xA;ऊर्ध्व नालेन पानाच्च देवताशापमाप्नुयात् ॥ १९ ॥&lt;br&gt;&#xA;एकासने निविष्टस्तु भुञ्जानस्त्वेकभाजने ।&lt;br&gt;&#xA;एकपात्रे पिबेद्द्रव्यं ते यान्ति नरकं प्रिये ॥ २० ॥&lt;br&gt;&#xA;यः सेवेत कुलद्रव्यमेकग्रामे स्थिते गुरौ ।&lt;br&gt;&#xA;तत्कुलज्ञे च तत्पुत्रे स्वजेष्ठे कुलदेशिके ।&lt;br&gt;&#xA;विनानुज्ञां महेशानि सोऽक्षयं नरकं व्रजेत् ॥ २१ ॥&lt;br&gt;&#xA;उच्छिष्टो न स्पृशेच्चक्रे कुलद्रव्याणि पार्वति ।&lt;br&gt;&#xA;बहिःप्रक्षाल्य च करौ कुलद्रव्याणि दापयेत् ॥ २२ ॥&lt;br&gt;&#xA;मद्यभाण्डं समुधृत्च न पात्रं पूरयेत् प्रिये ।&lt;br&gt;&#xA;भोगपात्रं सुराकुण्डे निक्षिपेन्न कदाचन ॥ २३ ॥&lt;br&gt;&#xA;चक्रमध्ये शुचिधिया करप्रक्षालनादिकम् ।&lt;br&gt;&#xA;यः करोति हि मूढात्मा स भवेदापदाम्पदम् ॥ २४ ॥&lt;br&gt;&#xA;निष्ठीवनं मलं मूत्रमधोवायुविसर्जनम् ।&lt;br&gt;&#xA;श्रीचक्रमध्ये यः कुर्यात् स भवेद् योगिनीपशुः ॥ २५ ॥&lt;br&gt;&#xA;चक्रमध्ये घटे भग्ने पात्रे च पतिते भुवि ।&lt;br&gt;&#xA;दीपनाशे च शान्त्यर्थं श्रीचक्रं कारयेत् प्रिये ॥ २६ ॥&lt;br&gt;&#xA;मत्ता जपन्ति ध्यायन्ति स्तुवन्ति प्रणमन्ति च ।&lt;br&gt;&#xA;बोधयन्ति च पृच्छन्ति नन्दन्ति ज्ञानिनः प्रिये ॥ २७ ॥&lt;br&gt;&#xA;मत्ता भ्रमन्ति गर्जन्ति हसन्ति विवदन्ति च ।&lt;br&gt;&#xA;रुदन्ति स्त्रियमिच्छन्ति निन्दन्त्यज्ञानिनः प्रिये ॥ २८ ॥&lt;br&gt;&#xA;परिहासं प्रलापञ्च वितण्डां बहुभाषितम् ।&lt;br&gt;&#xA;औदासीन्यं भयं क्रोधं चक्रमध्ये विवर्जयेत् ॥ २९ ॥&lt;br&gt;&#xA;पात्रहस्तो महादेवि न भ्रमेच्चक्रमध्यतः ।&lt;br&gt;&#xA;पूर्णपात्रं करे कृत्वा न तिष्ठेत्तु चिरं प्रिये ॥ ३० ॥&lt;br&gt;&#xA;नालपेत् पात्रहस्तः सन् न भिन्द्यात् पात्रमम्बिके ।&lt;br&gt;&#xA;पादाभ्यां न स्पृशेत् पात्रं न बिन्दुं पातयेदधः ॥ ३१ ॥&lt;br&gt;&#xA;नैकहस्तेन दातव्यं न मुद्रावजीतं प्रिये ।&lt;br&gt;&#xA;पात्रं न चालयेत स्थानान्न कुर्यात् पात्रसङ्करम् ॥ ३२ ॥&lt;br&gt;&#xA;सशब्दं न पिबेन्मद्यं तथैव न च पूरयेत् ।&lt;br&gt;&#xA;नान्योन्यं ताडयेत्पात्रं तथा न पातयेदधः ॥ ३३ ॥&lt;br&gt;&#xA;साधारं नोद्धरेत् पात्रमनाधारे न निक्षिपेत् ।&lt;br&gt;&#xA;रिक्तपात्रं न कुर्वीत न पात्रं भ्रामयेत् प्रिये ॥ ३४ ॥&lt;br&gt;&#xA;न पात्रं लङ्घयेद्धीमान् पात्रं नोत्पातयेत् प्रिये ।&lt;br&gt;&#xA;प्रक्षाल्य गोपयेत् पात्रमित्याज्ञा परमेश्वरि ॥ ३५ ॥&lt;br&gt;&#xA;यदा सन्दीपितोल्लासः कौलिकः पशुमीक्षते ।&lt;br&gt;&#xA;पठेद्वा पशुशास्त्राणि सङ्गच्छेद्वा पशुस्त्रियम् ॥ ३६ ॥&lt;br&gt;&#xA;कुर्यात् पशुप्रसङ्गं वा पशुकार्याणि वा चरेत् ।&lt;br&gt;&#xA;धर्मार्थायुर्यशःपुण्यमर्थसौख्यादि नश्यति ॥ ३७ ॥&lt;br&gt;&#xA;श्रीचक्रस्थं कुलद्रव्यं यः पशुभ्यः प्रयच्छति ।&lt;br&gt;&#xA;स्नेहाल्लोभाद्भयाद्वापि स भवेद् योगिनीपशुः ॥ ३८ ॥&lt;br&gt;&#xA;रिपुणापि न कर्त्तव्यो वाग्वादश्चक्रमध्यतः ।&lt;br&gt;&#xA;पितृमातृसमं पश्येत्तेनोक्तं परुषं सहेत् ॥ ३९ ॥&lt;br&gt;&#xA;यथास्त्रीपुत्रमित्रादि दृष्ट्वा चेतः प्रहृष्यति ।&lt;br&gt;&#xA;तथा चेत् कौलिकान् दृष्ट्वा स भवेद् योगिनीप्रियः ॥ ४० ॥&lt;br&gt;&#xA;ब्रह्मादिस्तम्बपर्यन्तं यस्य मे गुरुसन्ततिः ।&lt;br&gt;&#xA;यस्य मे सर्वशिष्यस्य को न पूज्यो महीतले ।&lt;br&gt;&#xA;द्दति निश्चितबुद्धिर्यः स भवेदावयोः प्रियः ॥ ४१ ॥&lt;br&gt;&#xA;अहं गुरुरहं ज्येष्ठस्त्वहं वेद्मीति गवीतः ।&lt;br&gt;&#xA;अहमेव गतिर्येषां कौलिका न भवन्ति ते ॥ ४२ ॥&lt;br&gt;&#xA;श्रीगुरुं कुलशास्त्राणि पूजास्थानानि यानि च ।&lt;br&gt;&#xA;भक्त्या श्रीपूर्वकं देवि प्रणम्य परिकीर्त्तयेत् ॥ ४३ ॥&lt;br&gt;&#xA;गुरुं नाम्ना न भावेत जपकालादृते प्रिये ।&lt;br&gt;&#xA;श्रीनाथ देव स्वामीति विवादे साधने वदेत् ॥ ४४ ॥&lt;br&gt;&#xA;श्रीगुरोः पादुकां मुद्रां मूलमन्त्रं स्वपादुकाम् ।&lt;br&gt;&#xA;शिष्यादन्यस्य देवेशि न वदेद् यस्य कस्यचित् ॥ ४५ ॥&lt;br&gt;&#xA;पारम्पर्यागमाम्नायं मन्त्राचारादिकं प्रिये ।&lt;br&gt;&#xA;सर्व गुरुमुखाल्लब्धं सफलं स्यान्न चान्यथा ॥ ४६ ॥&lt;br&gt;&#xA;श्रीशास्त्राश्रयमूलञ्च पुस्तकं न वदेत् प्रिये ।&lt;br&gt;&#xA;नित्यं समर्चयेद्भक्त्या पशुहस्ते न निक्षिपेत् ॥ ४७ ॥&lt;br&gt;&#xA;स्वदारवन्निषेवेत कुलशास्त्राणि पार्वति ।&lt;br&gt;&#xA;पशुशास्त्राणि सर्वाणि वर्जयेत् परदारवत् ॥ ४८ ॥&lt;br&gt;&#xA;स्वचर्मस्थं यथा क्षीरमपेयं स्याद् द्विजोत्तमैः ।&lt;br&gt;&#xA;तथा पशुमुखाद्धर्मो न श्रोतव्यो हि कौलिकैः ॥ ४९ ॥&lt;br&gt;&#xA;यः शृणोति कुलाचारं यथाशास्त्रञ्च यो वदेत् ।&lt;br&gt;&#xA;तावुभौ गच्छतः साक्षाद् योगिनीवीरमेलनम् ॥ ५० ॥&lt;br&gt;&#xA;अश्रद्धधाना ये चात्र कुलधर्मे कुलेश्वरि ।&lt;br&gt;&#xA;नरकान्नो निवर्त्तन्ते यावदाहूत सम्प्लवम् ॥ ५१ ॥&lt;br&gt;&#xA;ऊढा धृता तथा क्रीता मूल्येन च समाहृता ।&lt;br&gt;&#xA;सकृत् कामरता वापि पञ्चधा गुरुयोषितः ।&lt;br&gt;&#xA;अलङ्घ्याः पूजनीयाः स्युर्गुरुवद्गुरुयोषितः ॥ ५२ ॥&lt;br&gt;&#xA;गुरुशक्तिं वीरभार्यां कुमारीं व्रतधारिणीम् ।&lt;br&gt;&#xA;व्यङ्गाङ्गी विकृताङ्गीञ्च कुब्जामपि न कामयेत् ॥ ५३ ॥&lt;br&gt;&#xA;सुताञ्च भगिनीं पौत्रीं स्नुषां वापि प्रियामपि ।&lt;br&gt;&#xA;न कामयेद् गुरोरग्रे कुर्यान्नान्योन्यसङ्ग्रहम् ॥ ५४ ॥&lt;br&gt;&#xA;कृष्णांशुकां कृष्णवणार्ं कुमारीञ्च कृशोदरीम् ।&lt;br&gt;&#xA;मनोहरां यौवनस्थामर्चयेद्देवताधिया ॥ ५५ ॥&lt;br&gt;&#xA;एकदापि न सेवेत बलेन कुलयोगिनीम् ।&lt;br&gt;&#xA;चक्रमध्ये स्वयं क्षुब्धां कामयेत् कुलसुन्दरि ॥ ५६ ॥&lt;br&gt;&#xA;आममांसं सुराकुम्भं मत्तेभं सिद्धिलिङ्गिनम् ।&lt;br&gt;&#xA;सहकारमशोकञ्च क्रीडालोलाः कुमारिकाः ॥ ५७ ॥&lt;br&gt;&#xA;एक्रवृक्षं श्मशानञ्च समूहं योषतामपि ।&lt;br&gt;&#xA;नारीञ्च रक्तवसनां दृष्ट्वा वन्देत भक्तितः ॥ ५८ ॥&lt;br&gt;&#xA;गुरुशक्तिसुतज्येष्ठकनिष्ठान् कुलदेशिकान् ।&lt;br&gt;&#xA;कुलदर्शनशास्त्राणि कुलद्रव्याणि कौलिकान् ॥ ५९ ॥&lt;br&gt;&#xA;प्रेरकान् सूचकांश्चापि वाचकान् दर्शकांस्तथा ।&lt;br&gt;&#xA;शिक्षकान् बोधकान् योगी योगिनीसिद्धिरूपकान् ॥ ६० ॥&lt;br&gt;&#xA;कन्यां कुमारिकां नग्नामुन्मत्तां वापि योषितम् ।&lt;br&gt;&#xA;न निन्देन्न जुगुप्सेत न हसेन्नावमानयेत् ॥ ६१ ॥&lt;br&gt;&#xA;नाप्रियं नानृतं ब्रूयात् कस्यापि कुलयोगिनः ।&lt;br&gt;&#xA;कुरूपा चेति कृष्णेति न वदेत् कुलयोषितम् ॥ ६२ ॥&lt;br&gt;&#xA;परीक्षयेन्न भक्तानां वीराणाञ्च कृताकृतम् ।&lt;br&gt;&#xA;न पश्येद्वनितां नग्नामुन्मत्तां प्रकटस्तनीम् ॥ ६३ ॥&lt;br&gt;&#xA;दिवसे न रमेन्नारीं तद्योनिं नैव वीक्षयेत् ।&lt;br&gt;&#xA;या काचिदङ्गना लोके सा मातृ कुलसम्भवा ॥ ६४ ॥&lt;br&gt;&#xA;कुप्यन्ति कुलयोगिन्यो वनितानां व्यतिक्रमात् ।&lt;br&gt;&#xA;स्त्रियं शतापराधाञ्चेत् पुष्पेणापि न ताडयेत् ।&lt;br&gt;&#xA;दोषान्न गणयेत् स्त्रीणां गुणानेव प्रकाशयेत् ॥ ६५ ॥&lt;br&gt;&#xA;तिष्ठन्ति कुलयोगिन्यः कुलवृक्षेषु सर्वदा ।&lt;br&gt;&#xA;तत्पत्रेषु न भोक्तव्यमर्चयेत्तु विशेषतः ॥ ६६ ॥&lt;br&gt;&#xA;न स्वपेत् कुलवृक्षाधो न चोपद्रवमाचरेत् ।&lt;br&gt;&#xA;दृष्ट्वा भक्त्या नमस्कुर्याच्छेदयेन्न कदाचन ॥ ६७ ॥&lt;br&gt;&#xA;श्लेष्मातकं करञ्जाख्यं निम्बाश्वत्थकदम्बकाः ।&lt;br&gt;&#xA;बिल्ववटोडुम्बराश्च तिन्तिडी नवमी स्मृता ॥ ६८ ॥&lt;br&gt;&#xA;प्रायश्चित्तं भृगोः पातं सन्न्यासं व्रतधारणम् ।&lt;br&gt;&#xA;तीर्थयात्राभिगमनं कौलः पञ्च विवर्जयेत् ॥ ६९ ॥&lt;br&gt;&#xA;वीरहत्या वृथापानं वीरपत्नीनिषेवणम् ।&lt;br&gt;&#xA;वीरद्रव्यापहरणम् तत्संयोगश्च पञ्चमः ।&lt;br&gt;&#xA;महापातकमित्युक्तं कौलिकानां कुलान्वये ॥ ७० ॥&lt;br&gt;&#xA;शैवे तत्त्वपरिज्ञानं गारुडे विषभक्षणम् ।&lt;br&gt;&#xA;ज्योतिषे ग्रहणं सारं कौलेऽनुग्रहनिग्रहौ ॥ ७१ ॥&lt;br&gt;&#xA;देवतागुरुशास्त्राणां सिद्धाचारविडम्बकाः ।&lt;br&gt;&#xA;विद्याचौरो गुरुद्रोही ब्रह्मराक्षसतां व्रजेत् ॥ ७२ ॥&lt;br&gt;&#xA;गुरुवाक्यं हतं कृत्वा वीरान् निर्भर्त्स्य च प्रिये ।&lt;br&gt;&#xA;गुरुं हुङ्कृत्य तुङ्कृत्य वीरं निजीत्य वादतः ।&lt;br&gt;&#xA;विकल्प्य कुलशास्त्राणि भवन्ति ब्रह्मराक्षसाः ॥ ७३ ॥&lt;br&gt;&#xA;एकाक्षरप्रदातारं यो गुरुञ्चावमानयेत् ।&lt;br&gt;&#xA;श्वानं योनिशतं गत्वा चण्डालत्वमवाप्नुयात् ॥ ७४ ॥&lt;br&gt;&#xA;मातरं पितरं भार्यां भ्रातरं बान्धवं सुतम् ।&lt;br&gt;&#xA;कुलनिन्दाकरं देवि हन्यादेवाविचारयन् ॥ ७५ ॥&lt;br&gt;&#xA;गुर्वर्थं देवतार्थं वा कौलिकार्थं कुलेश्वरि ।&lt;br&gt;&#xA;कुलागमार्थमथवा कुलधर्मार्थमेव वा ॥ ७६ ॥&lt;br&gt;&#xA;देवि निन्दाकरं हत्वा बाधितः स्वयमेव वा ।&lt;br&gt;&#xA;यस्त्यजेद्दुस्त्यजप्राणान् स परे लीयते शिवे ॥ ७७ ॥&lt;br&gt;&#xA;एकस्मिन्निधनं यत्र प्रापिते दुष्टचारिणि ।&lt;br&gt;&#xA;बहूनां भवति क्षेमं पुण्यं तस्य वधे भवेत् ॥ ७८ ॥&lt;br&gt;&#xA;श्रीचक्रकृतवृत्तान्तं शुभं वा यदि वाऽशुभम् ।&lt;br&gt;&#xA;कदाचिन्नैव वक्तव्यमित्याज्ञा परमेश्वरि ॥ ७९ ॥&lt;br&gt;&#xA;कुलधर्मप्रसङ्गञ्च पशूनां पुरतः प्रिये ।&lt;br&gt;&#xA;कदाचिन्नैव कुर्वीत शूद्राग्रे देवपाठवत् ॥ ८० ॥&lt;br&gt;&#xA;पीठक्षेत्रागमाम्नायं तद्विद्याचारकौलिकान् ।&lt;br&gt;&#xA;कुलद्रव्यादिकं देवि न वदेत् पशुसन्निधौ ॥ ८१ ॥&lt;br&gt;&#xA;यथा रक्षति चौरेभ्यो धनधान्यादिकं प्रिये ।&lt;br&gt;&#xA;कुलधर्मं तथा देवि पशुभ्यः परिरक्षयेत् ॥ ८२ ॥&lt;br&gt;&#xA;अन्तः कौलो बहिः शैवो जनमध्ये तु वैष्णवः ।&lt;br&gt;&#xA;कौलं सुगोपयेद्देवि नारिकेलफलाम्बुवत् ॥ ८३ ॥&lt;br&gt;&#xA;कुलधर्मादिकं सर्वं सर्वावस्थासु सर्वदा ।&lt;br&gt;&#xA;गोपयेच्च प्रयत्नेन जननीजारगर्भवत् ॥ ८४ ॥&lt;br&gt;&#xA;वेदशास्त्रपुराणानि स्पष्टानि गणिका इव ।&lt;br&gt;&#xA;इयन्तु शाम्भवी विद्या गुप्ता कुलवधूरिव ॥ ८५ ॥&lt;br&gt;&#xA;सुगुप्तकौलिकाचारमनुगृह्णन्ति देवताः ।&lt;br&gt;&#xA;वाञ्छासिद्धिं प्रयच्छन्ति नाशयन्ति प्रकाशकान् ॥ ८६ ॥&lt;br&gt;&#xA;कुलेशि कुलशास्त्रज्ञाः कुलपूजापरायणाः ।&lt;br&gt;&#xA;ये त्वां रहसि सेवन्ते ते तिष्ठन्ति तवान्तिके ॥ ८७ ॥&lt;br&gt;&#xA;गुरुं प्रकाशयेद्धीमान् मन्त्रं यत्नेन गोपयेत् ।&lt;br&gt;&#xA;अप्रकाशप्रकाशाभ्यां नश्यतः सम्पदायुषी ॥ ८८ ॥&lt;br&gt;&#xA;सर्वाचारपरिभ्रष्टः कुलाचारं समाश्रयेत् ।&lt;br&gt;&#xA;कुलाचारपरिभ्रष्टौ रौरवं नरकं व्रजेत् ॥ ८९ ॥&lt;br&gt;&#xA;शास्त्रेषु निष्कृतिर्दृष्टा महापातकिनामपि ।&lt;br&gt;&#xA;कुलभ्रष्टस्य देवेशि न दृष्टा निष्कृतिः क्वचित् ॥ ९० ॥&lt;br&gt;&#xA;कुलधर्म समाश्रित्य आचारं यो न पालयेत् ।&lt;br&gt;&#xA;यथेच्छचारिणस्तस्य महापातकिनः प्रिये ॥ ९१ ॥&lt;br&gt;&#xA;आपदो दुरितं रोगा दारिद्र्यं कलहो भयम् ।&lt;br&gt;&#xA;योगिनीनां प्रकोपश्च स्खलितानि पदे पदे ॥ ९२ ॥&lt;br&gt;&#xA;भ्रंशमानः प्रनष्टश्च तेजोहीनोऽतिदुर्मतिः ।&lt;br&gt;&#xA;निन्दितः सर्वविद्विष्टो विह्वलः सङ्गवजीतः ।&lt;br&gt;&#xA;देशाद्देशान्तरं याति कार्यहानिश्च सर्वदा ॥ ९३ ॥&lt;br&gt;&#xA;तत्रापि कुलमार्गस्थाः शाकिन्यः कुलपालिकाः ।&lt;br&gt;&#xA;भक्षयन्ति पुरा तासां वरो दत्तो मयेव तु ॥ ९४ ॥&lt;br&gt;&#xA;तस्मादाचारवान् देवि योगिनीनां प्रियो भवेत् ।&lt;br&gt;&#xA;नाशयन्ति चतुर्वेदाननाचाराः कुलेश्वरि ॥ ९५ ॥&lt;br&gt;&#xA;पादुकामात्रसारज्ञः सदाचारेषु यन्त्रितः ।&lt;br&gt;&#xA;सदाचारेण देवत्वं योगिनीवीरमेलनम् ।&lt;br&gt;&#xA;सम्प्राप्नुवन्ति तिर्यक्त्वं कौलिकास्तद्विपर्ययात् ॥ ९६ ॥&lt;br&gt;&#xA;आज्ञासिद्धमिदं कौलमनाचाराद्विनश्यति ।&lt;br&gt;&#xA;आचारपालनात् सत्यमाज्ञासिद्धिर्भविष्यति ॥ ९७ ॥&lt;br&gt;&#xA;नाभिषेको न मन्त्रो वा न शास्त्रपठनादिकम् ।&lt;br&gt;&#xA;कारणं कुलधर्मस्य सदाचारः कुलेश्वरि ॥ ९८ ॥&lt;br&gt;&#xA;परा श्रीपादुकातत्त्वत्रयाचारादिवासनाः ।&lt;br&gt;&#xA;यो वेत्ति समयी स स्यात् कौलिकश्चापि शाम्भवि ॥ ९९ ॥&lt;br&gt;&#xA;तावन्न कौलिको देवि यावन्न समयीकृतः ।&lt;br&gt;&#xA;देहपाते विमोक्षः स्यात् समयाचारपालनात् ॥ १०० ॥&lt;br&gt;&#xA;संस्कारेण विहीनत्वाद् गुरुवाक्यस्य लङ्घनात् ।&lt;br&gt;&#xA;आचारवर्जनाद्देवि कौलिकः पतितो भवेत् ॥ १०१ ॥&lt;br&gt;&#xA;नित्यं नैमित्तिकं द्रव्यं मन्त्रयन्त्रादिलोपनम् ।&lt;br&gt;&#xA;अनर्हपशुदुःसङ्गमन्त्रसाङ्कर्यसम्भवम् ॥ १०२ ॥&lt;br&gt;&#xA;गुप्तप्रकटसम्भूतं ज्ञानाज्ञानकृतं प्रिये ।&lt;br&gt;&#xA;एवमादिषु दोषेषु पापस्य गुरुलाघवम् ॥ १०३ ॥&lt;br&gt;&#xA;देशं कालं वयो वित्तं सम्यग् ज्ञात्वा यथाविधि ।&lt;br&gt;&#xA;प्रायश्चित्तं गुरुर्द्दद्यात् सर्वपापविशुद्धये ॥ १०४ ॥&lt;br&gt;&#xA;शिष्योऽपि गुरुणाऽऽज्ञप्तं प्रायश्चित्तं समाचरेत् ।&lt;br&gt;&#xA;अथवा सर्वपापानां गुरुनामजपः स्मृतः ॥ १०५ ॥&lt;br&gt;&#xA;जाम्बूनदस्य कलुषं परिशुद्धं यथाग्निना ।&lt;br&gt;&#xA;अनाचारस्य मालिन्यं प्रायञ्चित्ताग्निना दहेत् ॥ १०६ ॥&lt;br&gt;&#xA;बहुनात्र किमुक्तेन रहस्यं शृणु पार्वती ।&lt;br&gt;&#xA;वर्णाश्रमाणां सर्वेषामाचारः सद्गतिप्रदः ॥ १०७ ॥&lt;br&gt;&#xA;गुरुस्त्रिवारमाचारं कथयेच्च कुलेश्वरि ।&lt;br&gt;&#xA;न गृह्णाति हि शिष्यश्चेत्तदा पापं गुरोर्न हि ॥ १०८ ॥&lt;br&gt;&#xA;मन्त्रिदोषश्च राजानं जायादोषः पतिं यथा ।&lt;br&gt;&#xA;तथा प्राप्नोत्यसन्देहं शिष्यपापं गुरुं प्रिये ॥ १०९ ॥&lt;br&gt;&#xA;इति ते कथितं किञ्चित् समासेन कुलेश्वरि ।&lt;br&gt;&#xA;कुलाचारविधिं देवि किम्भूयः श्रोतुमिच्छसि ॥ ११० ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;कुलाचारकथनं नाम एकादशोल्लासः ॥ ११ ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/12/</guid>
      <description>&lt;p&gt;अथ द्वादशोल्लासः&lt;/p&gt;&#xA;&lt;p&gt;श्री देव्युवाच&lt;br&gt;&#xA;कुलेश श्रोतुमिच्छामि पादुका भक्तिलक्षणम् ।&lt;br&gt;&#xA;आचारमपि देवेश वद मे करुणानिधे ॥ १ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण भक्तिराशु प्रजापते ॥ २ ॥&lt;br&gt;&#xA;वाग्भवा मूलवलये सूत्राद्याः कवलीकृताः ।&lt;br&gt;&#xA;एवं कुलार्णवे ज्ञानं पादुकायां प्रतिष्ठितम् ॥ ३ ॥&lt;br&gt;&#xA;कोटिकोटिमहादानात् कोटिकोटिमहाव्रतात् ।&lt;br&gt;&#xA;कोटिकोटिमहायज्ञात् परा श्रीपादुकास्मृतिः ॥ ४ ॥&lt;br&gt;&#xA;कोटिकोटिमन्त्रजापात् कोटितीर्थावगाहनात् ।&lt;br&gt;&#xA;कोटिदेवार्चनाद्देवि परा श्रीपादुकास्मृतिः ॥ ५ ॥&lt;br&gt;&#xA;महारोगे महोत्पाते महादोषे महाभये ।&lt;br&gt;&#xA;महापदि महापापे स्मृता रक्षति पादुका ॥ ६ ॥&lt;br&gt;&#xA;दुराचारे दुरालापे दुःसङ्गे दुष्प्रतिग्रहे ।&lt;br&gt;&#xA;दुराचारे च दुर्बुद्धौ स्मृता रक्षति पादुका ॥ ७ ॥&lt;br&gt;&#xA;तेनाधीतं स्मृतं ज्ञातम् इष्टं दत्तञ्च पूजितम् ।&lt;br&gt;&#xA;जिह्वाग्रे वर्त्तते यस्य सदा श्रीपादुकास्मृतिः ॥ ८ ॥&lt;br&gt;&#xA;सकृत् श्रीपादुकां देवि यो वा जपति भक्तितः ।&lt;br&gt;&#xA;स सर्वपापरहितः प्राप्नोति परमां गतिम् ॥ ९ ॥&lt;br&gt;&#xA;शुचिर्वाप्यशुचिर्वापि भक्त्या स्मरति पादुकाम् ।&lt;br&gt;&#xA;अनायासेन धर्मार्थकाममोक्षान् लभते सः ॥ १० ॥&lt;br&gt;&#xA;श्रीनाथचरणाम्भोजं यस्यां दिशि विराजते ।&lt;br&gt;&#xA;तस्यां दिशि नमस्कुर्यात् भक्त्या प्रतिदिनं प्रिये ॥ ११ ॥&lt;br&gt;&#xA;न पादुकापरो मन्त्रो न देवः श्रीगुरोः परः ।&lt;br&gt;&#xA;न हि शाक्तात् परा दीक्षा न पुण्यं कुलपूजनात् ॥ १२ ॥&lt;br&gt;&#xA;ध्यानमूलं गुरोर्मूत्तीः पूजामूलं गुरोः पदम् ।&lt;br&gt;&#xA;मन्त्रमूलं गुरोर्वाक्यं मोक्षमूलं गुरोः कृपा ॥ १३ ॥&lt;br&gt;&#xA;गुरुमूलाः क्रियाः सर्वा लोकेऽस्मिन् कुलनायिके ।&lt;br&gt;&#xA;तस्मात् सेव्यो गुरुनीत्यं सिद्ध्यर्थं भक्तिसंयुतैः ॥ १४ ॥&lt;br&gt;&#xA;तावदात्तीर्भयं शोको लोभमोहभ्रमादयः ।&lt;br&gt;&#xA;यावन्नायाति शरणं श्रीगुरुं भक्तवत्सलम् ॥ १५ ॥&lt;br&gt;&#xA;तावद् भ्रमन्ति संसारे सर्वदुःखमलीमसाः ।&lt;br&gt;&#xA;न भवेत् सद्गुरौ भक्तिर्यावद्देवेशि देहिनाम् ॥ १६ ॥&lt;br&gt;&#xA;सर्वसिद्धिफलोपेतो मन्त्रः शुध्यति शोभनः ।&lt;br&gt;&#xA;गुरुप्रसादमूलोऽयं परतत्त्वमहाक्रमः ॥ १७ ॥&lt;br&gt;&#xA;यथा ददाति सन्तुष्टः प्रसन्नो वरदो मनुम् ।&lt;br&gt;&#xA;तथा भक्त्या धनैः प्राणैर्गुरुं यत्नेन तोषयेत् ॥ १८ ॥&lt;br&gt;&#xA;यदा दद्यात् स्वशिष्याय स्वात्मानं देशिकोत्तमः ।&lt;br&gt;&#xA;तदा मुक्तो भवेच्छिष्यस्ततो नास्ति पुनर्भवः ॥ १९ ॥&lt;br&gt;&#xA;तावदाराधयेच्छिष्यः प्रसन्नोऽसौ यदा भवेत् ।&lt;br&gt;&#xA;गुरौ प्रसन्ने शिष्यस्य सद्यः पापक्षयो भवेत् ॥ २० ॥&lt;br&gt;&#xA;मनसापि न काङ्क्षन्ते यान् कामाननुजीविनः ।&lt;br&gt;&#xA;सम्पादयन्ति तान् सर्वान् स्वामिनो भक्तवत्सलाः ॥ २१ ॥&lt;br&gt;&#xA;ब्रह्मविष्णुमहेशादिदेवतामुनियोगिनः ।&lt;br&gt;&#xA;कुर्वन्त्यनुग्रहं तुष्टा गुरौ तुष्टे न संशयः ॥ २२ ॥&lt;br&gt;&#xA;भक्त्या तुष्टेन गुरुणा यः प्रदिष्टः कृपालुना ।&lt;br&gt;&#xA;कर्ममुक्तो भवेच्छिष्योः भुक्तिमुक्त्योः स भाजनम् ॥ २३ ॥&lt;br&gt;&#xA;शिष्येणापि तथा कार्यं तथा सन्तोषितो गुरुः ।&lt;br&gt;&#xA;प्रियं कुर्याच्च देवेशि मनोवाक्कायकर्मभिः ॥ २४ ॥&lt;br&gt;&#xA;यदि तुष्टेन गुरुणात्मशिष्यो यत्र कुत्रचित् ।&lt;br&gt;&#xA;मुक्तोऽसीति समादिष्टः सोऽपि मुक्तिं व्रजेत् प्रिये ॥ २५ ॥&lt;br&gt;&#xA;अथवा निष्प्रपञ्चेन धाम्ना केनचिदीश्वरः ।&lt;br&gt;&#xA;करोति गुरुरूपेण पशुपाशविमोचनम् ॥ २६ ॥&lt;br&gt;&#xA;न मे प्रियश्चतुर्वेदी मद्भक्तः श्वपचोऽपि वा ।&lt;br&gt;&#xA;तस्मै देयं ततो ग्राह्यं स तु पूज्यो ह्यहं तथा ॥ २७ ॥&lt;br&gt;&#xA;विप्रः षड्गुणयुक्तश्चेदभक्तो न प्रशस्यते ।&lt;br&gt;&#xA;म्लेच्छोऽपि गुणहीनोऽपि भक्तिमान् शिष्य उच्यते ॥ २८ ॥&lt;br&gt;&#xA;गुरुभक्तिविहीनस्य तपो विद्या कुलं व्रतम् ।&lt;br&gt;&#xA;सर्वं नश्यति तत्रैव भूषणं लोकरञ्जनम् ॥ २९ ॥&lt;br&gt;&#xA;गुरुभक्त्यग्निना सम्यग्दग्धदुर्मतिकल्मषः ।&lt;br&gt;&#xA;श्वपचोऽपि परैः पूज्यो विद्वानपि न नास्तिकः ॥ ३० ॥&lt;br&gt;&#xA;धर्मार्थकामैः किन्तस्य मोक्ष एव करे स्थितः ।&lt;br&gt;&#xA;सर्वार्थैः श्रीगुरौ देवि यस्य भक्तिः सदा स्थिरा ॥ ३१ ॥&lt;br&gt;&#xA;स शिवो गुरुरूपेण भुक्तिमुक्तिप्रदो मम ।&lt;br&gt;&#xA;इति भक्त्या स्मरेद् यस्तु तस्य सिद्विरदूरतः ॥ ३२ ॥&lt;br&gt;&#xA;यस्य देवे परा भक्तिर्यथा देवे तथा गुरौ ।&lt;br&gt;&#xA;तस्य ते कथिता ह्यर्थाः प्रकाशन्ते कुलेश्वरि ॥ ३३ ॥&lt;br&gt;&#xA;नारायणे महादेवे मातापित्रोश्च राजनि ।&lt;br&gt;&#xA;भक्तिर्यथा महादेवि तथा कार्या निजे गुरौ ॥ ३४ ॥&lt;br&gt;&#xA;लक्ष्मीनारायणौ वाणीधातारौ गिरिजाशिवौ ।&lt;br&gt;&#xA;श्रीगुरुं गुरुपत्नीञ्च पितराविति चिन्तयेत् ॥ ३५ ॥&lt;br&gt;&#xA;गुरुभक्त्या यथा देवि प्राप्यन्ते सर्वसिद्धयः ।&lt;br&gt;&#xA;यज्ञः दानतपस्तीर्थव्रताद्यैर्न तथा प्रिये ॥ ३६ ॥&lt;br&gt;&#xA;श्रीगुरौ निश्चला भक्तिर्वर्द्धते हि यथा यथा ।&lt;br&gt;&#xA;तथा तथास्य विज्ञानं वर्द्धते कुलनायिके ॥ ३७ ॥&lt;br&gt;&#xA;कि तीर्थाद्यैर्महायासैः किं व्रतैः कायशोषणैः ।&lt;br&gt;&#xA;निर्व्याजसेवा देवेशि भक्तिरेषा हि सद्गुरोः ॥ ३८ ॥&lt;br&gt;&#xA;कायाक्लेशेन महता तपसा वापि यत् फलम् ।&lt;br&gt;&#xA;तत् फलं लभते देवि सुखेन गुरुसेवया ॥ ३९ ॥&lt;br&gt;&#xA;भोगमोक्षाथीनां ब्रह्मविष्ण्वीशपदकाङ्क्षिणाम् ।&lt;br&gt;&#xA;भक्तिरेव गुरौ देवि नान्यः पन्था इति श्रुतिः ॥ ४० ॥&lt;br&gt;&#xA;अशुभानि च कर्माणि महापातकजानि च ।&lt;br&gt;&#xA;भक्तिः क्षणेन दहति तूलराशिमिवानलः ॥ ४१ ॥&lt;br&gt;&#xA;विश्वासाय नमस्तस्मै सर्वसिद्धिप्रदायिने ।&lt;br&gt;&#xA;येन मृद्दारुद्दषदः फलन्त्यविफलं फलम् ॥ ४२ ॥&lt;br&gt;&#xA;न योगो न तपो नार्चाक्रमः कोऽपि प्रलीयते ।&lt;br&gt;&#xA;अमाये कुलमार्गेऽस्मिन् भक्तिरेव विशिष्यते ॥ ४३ ॥&lt;br&gt;&#xA;साक्षाद् गुरुमये देवि सर्वस्मिन् भुवनान्तरे ।&lt;br&gt;&#xA;किन्नु भक्तिमतां क्षेत्रे मन्त्रः केषां न सिध्यति ॥ ४४ ॥&lt;br&gt;&#xA;गुरौ मनुष्यबुद्धिञ्च मन्त्रे चाक्षरबुद्धिकम् ।&lt;br&gt;&#xA;प्रतिमासु शिलाबुद्धि कुर्वाणो नरकं व्रजेत् ॥ ४५ ॥&lt;br&gt;&#xA;गुरुं न मर्त्त्यं बुध्येत यदि बुध्येत तस्य हि ।&lt;br&gt;&#xA;न कदाचिद्भवेत् सिद्धिर्मन्त्रैर्वा देवतार्चनैः ॥ ४६ ॥&lt;br&gt;&#xA;श्रीगुरुं प्राकृतैः सार्द्धं ये स्मरन्ति वदन्ति च ।&lt;br&gt;&#xA;तेषां हि सुकृतं सर्वं पातकं भवति प्रिये ॥ ४७ ॥&lt;br&gt;&#xA;जन्महेतू हि पितरौ पूजनीयौ प्रयत्नतः ।&lt;br&gt;&#xA;गुरुवीशेषतः पूज्यो धर्माधर्मप्रदर्शकः ॥ ४८ ॥&lt;br&gt;&#xA;गुरुः पिता गुरुर्माता गुरुर्द्देवो महेश्वरः ।&lt;br&gt;&#xA;शिवे रुष्टे गुरुस्त्राता गुरौ रुष्टे न कश्चन ॥ ४९ ॥&lt;br&gt;&#xA;गुरोहीतं हि कर्त्तव्यं मनोवाक्कायकर्मभिः ।&lt;br&gt;&#xA;अहिताचरणाद्देवि विष्ठायां जायते क्रिमिः ॥ ५० ॥&lt;br&gt;&#xA;शरीरवित्तप्राणैश्च श्रीगुरुं वञ्चयन्ति ये ।&lt;br&gt;&#xA;क्रिमिकीटपतङ्गत्वं प्रात्नुवन्ति न संशयः ॥ ५१ ॥&lt;br&gt;&#xA;मन्त्र त्यागाद्भवेन्मृत्युर्गुरुत्यागाद्दरिद्रता ।&lt;br&gt;&#xA;गुरुमन्त्रपरित्यागाद्रौरवं नरकं व्रजेत् ॥ ५२ ॥&lt;br&gt;&#xA;गुर्वर्थं धारयेद्देहं तदर्थं धनमर्जयेत् ।&lt;br&gt;&#xA;निजप्राणान् परित्यज्य गुरुकार्यं समाचरेत् ॥ ५३ ॥&lt;br&gt;&#xA;गुरूक्तं परुषं वाक्यमाशिषं परिचिन्तयेत् ।&lt;br&gt;&#xA;तेन सन्ताडितो वापि प्रसादमिति संस्मरेत् ॥ ५४ ॥&lt;br&gt;&#xA;भोग्य भोज्यानि वस्तूनि गुरुवे च समर्पयेत् ।&lt;br&gt;&#xA;तच्छेषमिति सञ्चिन्त्य चानुभूयात् कुलेश्वरि ॥ ५५ ॥&lt;br&gt;&#xA;गुर्वग्रे न तपः कुर्यान्नोपवासव्रतादिकम् ।&lt;br&gt;&#xA;तीर्थयात्रां न कुर्याच्च न स्नायादात्मशुद्धये ॥ ५६ ॥&lt;br&gt;&#xA;न वियोगं गुरोः कुर्यात् युष्मदो नैव भाषयेत् ।&lt;br&gt;&#xA;ऋणदानं तथाऽऽदानं वस्तूनां क्रयविक्रयम् ।&lt;br&gt;&#xA;न कुर्याद् गुरुभिः सार्द्धं शिष्यो भूत्वा कथञ्चन ॥ ५७ ॥&lt;br&gt;&#xA;न कुर्यान्नास्तिकैर्वादं सम्भाषणमपीश्वरि ।&lt;br&gt;&#xA;विलोक्य दूरतो गच्छेन्नासीत सह तैः क्वचित् ॥ ५८ ॥&lt;br&gt;&#xA;गुरौ सन्निहिते यस्तु पूजयेदन्यमम्बिके ।&lt;br&gt;&#xA;स याति नरकं घोरं सा पूजा निष्फला भवेत् ॥ ५९ ॥&lt;br&gt;&#xA;शिरसा न वहेद्भारं गुरुपादाब्जधारिणा ।&lt;br&gt;&#xA;तदाज्ञया तु कर्त्तव्यमाज्ञारूपो गुरुः स्मृतः ॥ ६० ॥&lt;br&gt;&#xA;मन्त्रागमाद्यमन्यत्र श्रुतं यस्मै निवेदयेत् ।&lt;br&gt;&#xA;गुर्वाज्ञया तु गृह्णीयात्तन्निषिद्धं विवर्जयेत् ॥ ६१ ॥&lt;br&gt;&#xA;स्वशास्त्रोक्तं रहस्यार्थं न वदेद् यस्य कस्यचित् ।&lt;br&gt;&#xA;यदि ब्रूयात् स समयाच्च्युत एव न संशयः ॥ ६२ ॥&lt;br&gt;&#xA;अद्वैतं भावयेन्नित्यं न द्वैतं गुरुणा सह ।&lt;br&gt;&#xA;आत्मवत् सर्वभूतेभ्यो हितं कुर्यात् कुलेश्वरि ॥ ६३ ॥&lt;br&gt;&#xA;आत्मार्थमानसद्भावैः शुश्रूषा स्याच्चतुवीधा ।&lt;br&gt;&#xA;शुश्रूषया धिया देवि शिष्यः सन्तोषयेद् गुरुम् ॥ ६४ ॥&lt;br&gt;&#xA;पदे पदेऽश्वमेधस्य फलं प्राप्नोत्यसंशयः ।&lt;br&gt;&#xA;शुश्रूषणपरो यस्तु गुरुदेवमहात्मनाम् ॥ ६५ ॥&lt;br&gt;&#xA;केवलं गुरुशुश्रूषा त्वत्कृपाकारिणी प्रिये ।&lt;br&gt;&#xA;सद्भक्तिसहिता चेत् सा सर्वकामफलप्रदा ॥ ६६ ॥&lt;br&gt;&#xA;क्षीयन्ते सर्वपापानि वर्द्धन्ते पुण्यराशयः ।&lt;br&gt;&#xA;सिध्यन्ति सर्वकार्याणि गुरुशुश्रूषया प्रिये ॥ ६७ ॥&lt;br&gt;&#xA;यद् यदात्महितं वस्तु तत्तद्धितमुपाचरेत् ।&lt;br&gt;&#xA;गुरुदेवार्चको यस्तु तस्य पुण्यं न गण्यते ॥ ६८ ॥&lt;br&gt;&#xA;भक्त्या वित्तानुसारेण गुरुमुद्दिश्य यत् कृतम् ।&lt;br&gt;&#xA;अल्पे महति वा तुल्यं पुण्यमाढ्यदरिद्रयोः ॥ ६९ ॥&lt;br&gt;&#xA;सर्वस्वमपि यो दद्याद् गुरौ भक्तिविवजीतः ।&lt;br&gt;&#xA;शिष्यो न फलमाप्नोति भक्तिरेव हि कारणम् ॥ ७० ॥&lt;br&gt;&#xA;यस्मिन् द्रव्ये गुरोरस्ति स्पृहा नानुभवेत्तु तत् ।&lt;br&gt;&#xA;अवश्यं यदि वाञ्छा स्यादनुभूयात्तदाज्ञया ॥ ७१ ॥&lt;br&gt;&#xA;यस्तिलार्द्धं तदर्द्धं वा गुरुस्वमुपजीवति ।&lt;br&gt;&#xA;लोभान्मोहात् स पच्येत नरके च त्रिसप्तके ॥ ७२ ॥&lt;br&gt;&#xA;अत्यल्पं हि गुरोर्द्रव्यमदत्तं स्वीकरोति यः ।&lt;br&gt;&#xA;स तिर्यग् योनिमापन्नः क्रव्यादैर्भक्ष्यते प्रिये ॥ ७३ ॥&lt;br&gt;&#xA;गुरुद्रव्याभिलाषी च गुरुस्त्रीगमनोत्सुकः ।&lt;br&gt;&#xA;पतितस्य क्षुल्लकस्य प्रायश्चित्तं न विद्यते ॥ ७४ ॥&lt;br&gt;&#xA;आज्ञाभङ्गोऽर्थहरणं गुरोरप्रियवर्त्तनम् ।&lt;br&gt;&#xA;गुरुद्रोहमिदं प्राहुर्यः करोति स पातकी ॥ ७५ ॥&lt;br&gt;&#xA;स्वद्रव्यविनियोगञ्च नानिवेद्य गुरौ चरेत् ।&lt;br&gt;&#xA;अनिवेद्य तु यः कुर्यात् स भवेद् ब्रह्मघातकः ॥ ७६ ॥&lt;br&gt;&#xA;गुरोः स्थानं सम्प्रदायं तद्धर्मं यो विनाशयेत् ।&lt;br&gt;&#xA;गुरुभिः स बहिष्कार्यो दण्ड्यो वध्यः स घातकैः ॥ ७७ ॥&lt;br&gt;&#xA;गुरुकोपाद्विनाशः स्याद् गुरुद्रोहात्तु पातकम् ।&lt;br&gt;&#xA;विमृत्युगुरुनिन्दायां गुर्वनिष्टान्महापदः ॥ ७८ ॥&lt;br&gt;&#xA;जीवेदग्निप्रविष्टो वा नरः पीतविषोऽपि वा ।&lt;br&gt;&#xA;मृत्युहस्तगतो वापि नापराधकरो गुरोः ॥ ७९ ॥&lt;br&gt;&#xA;यत्र श्रीगुरुनिन्दा स्यात् पिधाय श्रवणेऽम्बिके ।&lt;br&gt;&#xA;सद्यस्तस्माद्विनिष्क्रामेत् पुनर्न श्रवणं यथा ।&lt;br&gt;&#xA;गुरोर्नाम स्मरेत् पश्चात् श्रवणे सा प्रतिक्रिया ॥ ८० ॥&lt;br&gt;&#xA;गुरुमित्रसुहृद्दासीदासाद्यान् नावमानयेत् ।&lt;br&gt;&#xA;न निन्देदस्य समयान् वेदशास्त्रागमादिकान् ॥ ८१ ॥&lt;br&gt;&#xA;गुरोः श्रीपादुकाभूषा गुरुनामस्मृतिर्जपः ।&lt;br&gt;&#xA;गुर्वाज्ञाकरणं कृत्यं शुश्रूषा भजनं गुरोः ॥ ८२ ॥&lt;br&gt;&#xA;विविक्षुर्द्देशिकावासं शान्तचित्तोऽतिभक्तिमान् ।&lt;br&gt;&#xA;वाहनं पादुकां छत्रं चामरं व्यजनादिकम् ।&lt;br&gt;&#xA;ताम्बूलं कज्जलं वेशमुत्सृज्य प्रविशेच्छनैः ॥ ८३ ॥&lt;br&gt;&#xA;पादुकामासनं वस्त्रं वाहनं छत्रचामरे ।&lt;br&gt;&#xA;दृष्ट्वा गुरोर्नमस्कुर्यान्नात्मभोगाय कामयेत् ॥ ८४ ॥&lt;br&gt;&#xA;पादप्रक्षालनं स्नानमभ्यङ्गं दन्तधावनम् ।&lt;br&gt;&#xA;मूत्रं निष्ठीवनं क्षौरं शयनं स्त्रीनिषेवनम् ॥ ८५ ॥&lt;br&gt;&#xA;वीरासनं सुदुर्वाक्यं शासनं हास्यरोदनम् ।&lt;br&gt;&#xA;केशमोचनमुष्णीषं कञ्चुकं नग्नतां तथा ॥ ८६ ॥&lt;br&gt;&#xA;पादप्रसारणं वादं कलहं दूषणं प्रिये ।&lt;br&gt;&#xA;अङ्गभङ्गाङ्गवाद्यादिकरास्फालनधूननम् ॥ ८७ ॥&lt;br&gt;&#xA;द्यूतकौतुकमल्लादियुद्धनृत्यादि चाम्बिके ।&lt;br&gt;&#xA;गुरुयोगिमहासिद्धिपीठक्षेत्राश्रमेषु च ।&lt;br&gt;&#xA;ना चरेदाचरेन्मोहाद्देवताशापमाप्नुयात् ॥ ८८ ॥&lt;br&gt;&#xA;उपचारेण सन्तिष्ठेद् गुर्वग्रे नेच्छया विशेत् ।&lt;br&gt;&#xA;मुखावलोकी सेवेत तदुक्तञ्च समाचरेत् ॥ ८९ ॥&lt;br&gt;&#xA;गुरूक्तानुक्त कार्येषु नोपेक्षां कारयेत् प्रिये ।&lt;br&gt;&#xA;शिरसा यद्गुरुर्ब्रूयात्तत् कार्यमविशङ्कया ॥ ९० ॥&lt;br&gt;&#xA;निग्रहेऽनुग्रहे वापि गुरुः सर्वस्य कारणम् ।&lt;br&gt;&#xA;निर्गतं यद्गुरोर्वक्त्रात् सर्वं शास्त्रं तदुच्यते ॥ ९१ ॥&lt;br&gt;&#xA;गुरुकार्ये स्वयं शक्तो नापरं प्रेषयेत् प्रिये ।&lt;br&gt;&#xA;बहुभृत्यपरैर्भृत्यैः सहितोऽप्यतिभक्तिमान् ॥ ९२ ॥&lt;br&gt;&#xA;गच्छंस्तिष्ठन् स्वपन् जाग्रज्जपन् जुह्वात् प्रपूजयेत् ।&lt;br&gt;&#xA;गुर्वाज्ञामेव कुर्वीत तदगतेनान्तरात्मना ॥ ९३ ॥&lt;br&gt;&#xA;अभिमानो न कर्त्तव्यो जातिविद्याधनादिभिः ।&lt;br&gt;&#xA;सर्वदा सेवयेत् नित्यं शिष्यः भ्रीगुरुसन्निधौ ॥ ९४ ॥&lt;br&gt;&#xA;कामक्रोधपरित्यागी विनीतः स्तुतिभक्तिमान् ।&lt;br&gt;&#xA;देवि भूम्यासने तिष्ठेद् गुरुकार्यं समाचरेत् ॥ ९५ ॥&lt;br&gt;&#xA;स्वकार्यमन्यकार्यं वा शिष्यः स्वगुरुचित्तवित् ।&lt;br&gt;&#xA;गुरुपार्श्वगतो नम्रः प्रसन्नवदनो भवेत् ॥ ९६ ॥&lt;br&gt;&#xA;सामान्यतो निषिद्धञ्च तद्गुरोर्यदि सन्निधौ ।&lt;br&gt;&#xA;आचरेत्तस्य सर्वस्य दोषः कोटिगुणो भवेत् ॥ ९७ ॥&lt;br&gt;&#xA;अनादृत्य गुरोर्वाक्यं शृणुयाद् यः पराङ्मुखः ।&lt;br&gt;&#xA;अहितं वा हितं वापि रौरवं नरकं व्रजेत् ॥ ९८ ॥&lt;br&gt;&#xA;गोब्राह्मणवधं कृत्वा यत् पापं समवाप्नुयात् ।&lt;br&gt;&#xA;तत् पापं समवाप्नोति गुर्वग्रेऽनृतभाषणात् ॥ ९९ ॥&lt;br&gt;&#xA;स्थानान्तरगताचार्ये व्यसने विषमे स्थिते ।&lt;br&gt;&#xA;श्रीगुरुं न त्यजेत् क्वापि तदादिष्टो व्रजेत् प्रिये ॥ १०० ॥&lt;br&gt;&#xA;अधः स्थिते गुरावूर्ध्वे न तिष्ठेत कदाचन ।&lt;br&gt;&#xA;न गच्छेदग्रतस्तस्य न तिष्ठेदुत्थिते गुरौ ॥ १०१ ॥&lt;br&gt;&#xA;शक्तिच्छायां सुरच्छायां गुरुच्छायां न लङ्घयेत् ।&lt;br&gt;&#xA;न तेषु कुर्यात् स्वच्छायां न स्वपेद् गुरुसन्निधौ ॥ १०२ ॥&lt;br&gt;&#xA;भाषणं पाठनं गानं भोजनं शयनादिकम् ।&lt;br&gt;&#xA;अनादिष्टो न कुर्वीत न चावन्दनपूर्वकम् ॥ १०३ ॥&lt;br&gt;&#xA;ब्रह्महत्याशतं कुर्यात् गुर्वाज्ञापरिपालनात् ।&lt;br&gt;&#xA;विना गुर्वाज्ञया शिष्यौ विश्वसेन्नान्यशासनात् ॥ १०४ ॥&lt;br&gt;&#xA;सर्वं गुर्वाज्ञया कुर्यान्न निन्देत्तत्स्त्रियं प्रिये ।&lt;br&gt;&#xA;भक्त्या प्रणम्य चोत्तिष्ठेत् कृताञ्जलिपुटः प्रिये ॥ १०५ ॥&lt;br&gt;&#xA;पश्चात्पदेन निर्गच्छेन्नमस्कृत्य गुरोर्गृहात् ।&lt;br&gt;&#xA;एकासने नोपविशेद् गुरुणा तत्समैः सह ॥ १०६ ॥&lt;br&gt;&#xA;न विशेदासने देवि देवतागुरुसन्निधौ ।&lt;br&gt;&#xA;गुरोः सिंहासनं देयं ज्येष्ठानामुत्तमासनम् ।&lt;br&gt;&#xA;देश्यासनं कनिष्ठानामितरेषां समासनम् ॥ १०७ ॥&lt;br&gt;&#xA;जाति विद्याधनाढ्यो वा दूरे दृष्ट्वा गुरुं मुदा ।&lt;br&gt;&#xA;दण्डप्रणामं कृत्वैकं त्रिः प्रदक्षिणमाचरेत् ॥ १०८ ॥&lt;br&gt;&#xA;ततस्त्रिः षड् द्वादश वा ज्येष्ठादिष्वेकमेव वा ।&lt;br&gt;&#xA;गुरुप्रगुरुयोगेन वन्देत प्रगुरु प्रिये ॥ १०९ ॥&lt;br&gt;&#xA;ततो नमेद् गुरुं वापि गुर्वाज्ञां न विचारयेत् ।&lt;br&gt;&#xA;प्रगुरोः सन्निधौ शिष्यः स्वगुरुं मनसा नमेत् ॥ ११० ॥&lt;br&gt;&#xA;गुरुबुद्ध्या नमेत् सर्व दैवतं तृण्मेव वा ।&lt;br&gt;&#xA;न नमेद्देवबुद्ध्या तु प्रतिमां लौहमृण्मयीम् ॥ १११ ॥&lt;br&gt;&#xA;गुरोः प्रणामत्रितयं ज्येष्ठानामेक एव च ।&lt;br&gt;&#xA;पूज्यानामञ्जलिस्तद्वदन्येषां वाक्यवन्दनम् ॥ ११२ ॥&lt;br&gt;&#xA;देवान् गुरून् कुलाचार्यान् ज्ञानवृद्धान् तपोधनान् ।&lt;br&gt;&#xA;विद्याधिकान् स्वधर्मस्थान् प्रणमेत् कुलनायिके ॥ ११३ ॥&lt;br&gt;&#xA;स्त्रीद्विष्टं गुरुभिः शप्तं पाषण्डं पण्डितं शठम् ।&lt;br&gt;&#xA;विकर्माणं कृतघ्नञ्चानाश्रमिणञ्च नो नमेत् ॥ ११४ ॥&lt;br&gt;&#xA;अनिवेद्य गुरोर्भुङ्क्ते यस्त्वेकग्रामसंस्थितः ।&lt;br&gt;&#xA;अमेध्यं तद्भवेदन्नं शूकरो जायते मृतः ॥ ११५ ॥&lt;br&gt;&#xA;एकग्रामस्थितः शिष्यस्त्रिसन्ध्यं प्रणमेद् गुरुम् ।&lt;br&gt;&#xA;क्रोशामात्रस्थितः शिष्यो गुरुं प्रतिदिनं नमेत् ॥ ११६ ॥&lt;br&gt;&#xA;अर्द्धयोजनगः शिष्यः प्रणमेत् पञ्चपर्वसु ।&lt;br&gt;&#xA;एकयोजनमारम्य योजनद्वादशावधि ॥ ११७ ॥&lt;br&gt;&#xA;तत्सङ्ख्यादिवसैर्मासैः श्रीगुरुं प्रणमेत् प्रिये ।&lt;br&gt;&#xA;दूरदेशस्थितः शिष्यो भक्त्या तत्सन्निधिं गतः ॥ ११८ ॥&lt;br&gt;&#xA;तत्र योजनसङ्ख्योक्तमासेन प्रणमेद् गुरुम् ।&lt;br&gt;&#xA;अतिदूरगतः शिष्यो यदिच्छा स्यात्तदा व्रजेत् ॥ ११९ ॥&lt;br&gt;&#xA;रिक्तहस्तश्च नोपेयाद्राजानं देवतां गुरुम् ।&lt;br&gt;&#xA;फलपुष्पाम्बरादीनि यथाशक्त्या समर्पयेत् ॥ १२० ॥&lt;br&gt;&#xA;एवं यो न चरेद्देवि ब्रह्मराक्षसतां व्रजेत् ।&lt;br&gt;&#xA;गुरुशक्तिश्च तत्पुत्रो ज्येष्ठभ्राता गुरुः स्मृतः ॥ १२१ ॥&lt;br&gt;&#xA;आत्मविच्च कनीयांसं पुत्रवत् परिपालयेत् ।&lt;br&gt;&#xA;कुलाचार्यस्य देवेशि गुरुज्येष्ठकनिष्ठयोः ।&lt;br&gt;&#xA;गुरुकल्पस्य कुर्वीत प्रणामं स्वरगुरोर्यथा ॥ १२२ ॥&lt;br&gt;&#xA;यागज्येष्ठः क्रमज्येष्ठः कुलज्येष्ठस्तृतीयकः ।&lt;br&gt;&#xA;गुरुज्येष्ठसुतो देवि इति ज्येष्ठचतुष्टयम् ॥ १२३ ॥&lt;br&gt;&#xA;यागज्येष्ठाभिवादेन क्रमिकाष्टाङ्गयोगतः ।&lt;br&gt;&#xA;गुरुश्च कुलवृक्षश्च वन्दनीयौ विधानतः ॥ १२४ ॥&lt;br&gt;&#xA;पितृमात्रादिसर्वेषु पूज्यकोटिषु बन्धुषु ।&lt;br&gt;&#xA;अभ्युत्थानप्रणामाद्यैरव्यक्तो दोषभाग्बहिः ॥ १२५ ॥&lt;br&gt;&#xA;यदा त्वाचार्यरूपेण चात्मानं सम्प्रकाशयेत् ।&lt;br&gt;&#xA;अभ्युत्थानप्रणामाद्यैर्द्दोषभाक् स भवेत्तदा ॥ १२६ ॥&lt;br&gt;&#xA;पतिर्भूत्वा पशुभ्यश्च प्रणामं यः करिष्यति ।&lt;br&gt;&#xA;स महापशुरित्युक्तो देवताशापमाप्नुयात् ॥ १२७ ॥&lt;br&gt;&#xA;यो गुरुस्थानकं प्राप्तः पादुकापरिसङ्ख्यया ।&lt;br&gt;&#xA;गुरुवत् स तु मन्तव्यो ज्येष्ठैर्वन्द्यो न च प्रिये ॥ १२८ ॥&lt;br&gt;&#xA;इति ते कथितं किञ्चित् पादुकाभक्तिलक्षणम् ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ १२९ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;पादुकाकथनं नाम द्वादशोल्लासः ॥ १२ ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/13/</guid>
      <description>&lt;p&gt;अथ त्रयोदशोल्लासः&lt;/p&gt;&#xA;&lt;p&gt;श्री देव्युवाच&lt;br&gt;&#xA;कुलेश श्रोतुमिच्छामि करुणामृतवारिधे ।&lt;br&gt;&#xA;वक्तुमर्हसि देवेश लक्षणं गुरुशिष्ययोः ॥ १ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण गुरुभावः प्रजायते ॥ २ ॥&lt;br&gt;&#xA;दुष्टवंशोद्भवं दुष्टं गुणहीनं विरूपिणम् ।&lt;br&gt;&#xA;परशिष्यञ्च पाषण्डं षण्डं पण्डितमानिनम् ॥ ३ ॥&lt;br&gt;&#xA;हीनाधिकविकाराङ्गं विकलावयवान्वितम् ।&lt;br&gt;&#xA;पङ्गुमन्धञ्च बधिरं मलिनं व्याधिपीडितम् ॥ ४ ॥&lt;br&gt;&#xA;उत्सृष्टं दुर्मुखञ्चापि स्वेच्छावेशधरं प्रिये ।&lt;br&gt;&#xA;दुवीकाराङ्गचेष्टादिगतिभाषणवीक्षणम् ॥ ५ ॥&lt;br&gt;&#xA;निद्रातन्द्राजडालस्यद्यूतादिव्यसनान्वितम् ।&lt;br&gt;&#xA;कपाटकुड्यस्तम्भादौ तिरोहिततनुं सदा ।&lt;br&gt;&#xA;अन्तर्भक्तिकरं क्षुद्रं बाह्यभक्तिविवजीतम् ॥ ६ ॥&lt;br&gt;&#xA;व्यलीकवादिनं स्तब्धं प्रोषितं प्रेषकं शठम् ।&lt;br&gt;&#xA;धनस्त्रीशुद्धिरहितं निषेधविधिवजीतम् ॥ ७ ॥&lt;br&gt;&#xA;रहस्यभेदकं वापि देवि कार्यविनाशकम् ।&lt;br&gt;&#xA;मार्जारबकवृत्तिञ्च रन्ध्रान्वेषणतत्परम् ॥ ८ ॥&lt;br&gt;&#xA;मायाविनं कृतघ्नञ्च प्रच्छन्नान्तरदायकम् ।&lt;br&gt;&#xA;विश्वासघातकं स्वामिद्रोहिणं पापकारिणम् ॥ ९ ॥&lt;br&gt;&#xA;अविश्वासकरं संशयात्मकं सिद्ध्यकाङ्क्षिणम् ।&lt;br&gt;&#xA;आततायिनमादित्सु कोपितं कूटसाक्षिणम् ॥ १० ॥&lt;br&gt;&#xA;सर्वप्रतारकं देवि सर्वोत्कृष्टाभिमानिनम् ।&lt;br&gt;&#xA;असत्यं निष्ठुरासक्तं ग्राम्यादिबहुभाषिणम् ॥ ११ ॥&lt;br&gt;&#xA;दुवीचारकुतर्कादिकारकं कलहप्रियम् ।&lt;br&gt;&#xA;वृथाक्षेपकरं मूर्खं चपलं वाग्विडम्बकम् ॥ १२ ॥&lt;br&gt;&#xA;परोक्षे दूषणकरं प्रत्यक्षे प्रियवादिनम् ।&lt;br&gt;&#xA;वाग्ब्रह्मवादिनं विद्या चौरमात्मप्रशंसकम् ॥ १३ ॥&lt;br&gt;&#xA;गुणासहिष्णुमहितमार्त्तक्रोधनमम्बिके ।&lt;br&gt;&#xA;वाचालं दुर्जनसखं सर्वलोकविगहीतम् ॥ १४ ॥&lt;br&gt;&#xA;पिशुनं परसन्ताप्यं सम्विदप्रणयं प्रिये ।&lt;br&gt;&#xA;स्वक्लेशवादिनं स्वामिद्रोहिणं स्वात्मवञ्चकम् ॥ १५ ॥&lt;br&gt;&#xA;जिह्वोपस्थपरं देवि तस्करं पशुचेष्टितम् ।&lt;br&gt;&#xA;अकारणद्वेषहासक्लेशक्रोधादिकारिणम् ॥ १६ ॥&lt;br&gt;&#xA;अतिहासमकर्माणं मर्मान्तपरिहासकम् ।&lt;br&gt;&#xA;कामुकञ्चातिनिर्लज्जं मिथ्यादुश्चेष्टसूचकम् ॥ १७ ॥&lt;br&gt;&#xA;असूयामदमात्सर्यदम्भाहङ्कारसंयुतम् ।&lt;br&gt;&#xA;ईर्ष्यापारुष्यपैशुन्यकार्पण्यक्रोधमानसम् ॥ १८ ॥&lt;br&gt;&#xA;अधीरं दुःखिनं भीरुमशक्तस्तवमातुरम् ।&lt;br&gt;&#xA;अप्रबुद्धमतिं मन्दं मूढं चिन्ताकुलं विटम् ॥ १९ ॥&lt;br&gt;&#xA;तृष्णालोभयुतं दीनमतुष्टं सर्वयाचकम् ।&lt;br&gt;&#xA;बह्वाशिनं कपटिनं भ्रामकं कुटिलं प्रिये ॥ २० ॥&lt;br&gt;&#xA;भक्तिश्रद्धादयाशान्तिधर्माचारविवजीतम् ।&lt;br&gt;&#xA;मातापितृगुरुप्राज्ञसद्वचोहास्यकारकम् ॥ २१ ॥&lt;br&gt;&#xA;कुलद्रव्यादिबीभत्सं गुरुसेवाभिमानिनम् ।&lt;br&gt;&#xA;स्त्रीद्विष्टं समयभ्रष्टं गुरुशप्तं कुलेश्वरि ।&lt;br&gt;&#xA;इत्यादिदुर्गुणोपेतं गुरुः शिष्यं विवर्जयेत् ॥ २२ ॥&lt;br&gt;&#xA;सच्छिष्यन्तु कुलेशानि शुभलक्षणसंयुतम् ।&lt;br&gt;&#xA;समाधि साधनोपेतं गुणशीलसमन्वितम् ॥ २३ ॥&lt;br&gt;&#xA;स्वच्छदेहाम्बरं प्राज्ञं धामीकं शुद्धमानसम् ।&lt;br&gt;&#xA;दृढव्रतं सदाचारं श्रद्धाभक्तिसमन्वितम् ॥ २४ ॥&lt;br&gt;&#xA;दक्षमल्पाशिनं गूढचित्तं निर्व्याजसेवकम् ।&lt;br&gt;&#xA;विमृश्यकारिणं वीरं मनोदारिद्र्यवजीतम् ॥ २५ ॥&lt;br&gt;&#xA;सर्वकार्यातिकुशलं स्वच्छं सर्वोपकारिणम् ।&lt;br&gt;&#xA;कृतज्ञं पापभीतञ्च साधुसज्जनसम्मतम् ॥ २६ ॥&lt;br&gt;&#xA;आस्तिकं दानशीलञ्च सर्वभूतहिते रतम् ।&lt;br&gt;&#xA;विश्वासविनयोपेतं धनदेहाद्यवञ्चकम् ॥ २७ ॥&lt;br&gt;&#xA;असाध्यसाधकं शूरमुत्साहबलसंयुतम् ।&lt;br&gt;&#xA;अनुकूलं क्रियायुक्तमप्रमत्तं विचक्षणम् ॥ २८ ॥&lt;br&gt;&#xA;हितसत्यमितस्मेरभाषणं मुक्तदूषणम् ।&lt;br&gt;&#xA;सकृदुक्तगृहातार्थं चतुरं बुद्धिविस्तरम् ॥ २९ ॥&lt;br&gt;&#xA;स्वस्तुतौ परनिन्दायां विमुखं सुमुखं प्रिये ।&lt;br&gt;&#xA;जितेन्द्रियं सुसन्तुष्टं धीमन्तं ब्रह्मचारिणम् ॥ ३० ॥&lt;br&gt;&#xA;त्यक्ताधिव्याधिचापल्यदुःखभ्रान्तिमसंशयम् ।&lt;br&gt;&#xA;गुरुध्यानस्तुतिकथादेवार्चावन्दनोत्सुकम् ॥ ३१ ॥&lt;br&gt;&#xA;गुरुदैवतसम्भक्तं कामिनीपूजकं परम् ।&lt;br&gt;&#xA;नित्यं गुरुसमीपस्थं गुरुसन्तोषकारकम् ॥ ३२ ॥&lt;br&gt;&#xA;मनोवाक्तनुभिनीत्यं परिचर्या समुद्यतम् ।&lt;br&gt;&#xA;गुर्वाज्ञापालकं देवि गुरुकीत्तीप्रकाशकम् ॥ ३३ ॥&lt;br&gt;&#xA;गुरुवाक्यप्रमाणज्ञं गुरुशुश्रूषणे रतम् ।&lt;br&gt;&#xA;चित्तानुवत्तीनं प्रेष्यकारिणं कुलनायिके ॥ ३४ ॥&lt;br&gt;&#xA;जातिमानधने गर्ववजीतं गुरुसन्निधौ ।&lt;br&gt;&#xA;निरपेक्षं गुरुद्रव्ये तत्प्रसादाभिकाङ्क्षिणम् ॥ ३५ ॥&lt;br&gt;&#xA;कुलधर्मकथायोगियोगिनीकौलिकप्रियम् ।&lt;br&gt;&#xA;कुलार्चनादिनिरतं कुलद्रव्याजुगुप्सकम् ॥ ३६ ॥&lt;br&gt;&#xA;जपध्यानादिनिरतं मोक्षमार्गाभिकाङ्क्षिणम् ।&lt;br&gt;&#xA;कुलशास्त्रप्रियं देवि पशुशास्त्रपराङ्मुखम् ।&lt;br&gt;&#xA;इत्यादिलक्षणोपेतं गुरुः शिष्यं परिग्रहेत् ॥ ३७ ॥&lt;br&gt;&#xA;श्रीगुरुः परमेशानि शुद्धवेशो मनोहरः ।&lt;br&gt;&#xA;सर्वलक्षणसम्पन्नः सर्वावयवशोभितः ॥ ३८ ॥&lt;br&gt;&#xA;सर्वागमार्थतत्त्वज्ञः सर्वमन्त विधानवित् ।&lt;br&gt;&#xA;लोकसम्मोहनकरो देववत् प्रियदर्शनः ॥ ३९ ॥&lt;br&gt;&#xA;सुमुखः सुलभः स्वच्छो भ्रमसंशयनाशकः ।&lt;br&gt;&#xA;इङ्गिताकारवित् प्राज्ञ ऊहापोहविदुज्ज्वलः ॥ ४० ॥&lt;br&gt;&#xA;अन्तर्लक्ष्यो बहिर्दृष्टिः सर्वज्ञो देशकालवित् ।&lt;br&gt;&#xA;आज्ञासिद्धिस्त्रिकालज्ञो निग्रहानुग्रहक्षमः ॥ ४१ ॥&lt;br&gt;&#xA;वेधको बोधकः शान्तः सर्वजीवदयापरः ।&lt;br&gt;&#xA;स्वाधीनेन्द्रियसञ्चारषड्वर्गविजयक्षमाः ॥ ४२ ॥&lt;br&gt;&#xA;अग्रगण्योऽतिगम्भीरः पात्रापात्रविशेषवित् ।&lt;br&gt;&#xA;शिवविष्णुसमः साधुर्मन्ददर्शनदूषकः ॥ ४३ ॥&lt;br&gt;&#xA;निर्मलो नित्यसन्तुष्टः स्वतन्त्रो मन्त्रशक्तिमान् ।&lt;br&gt;&#xA;सद्भक्तवत्सलो धीरः कृपालुः स्मितपूर्णवाक् ॥ ४४ ॥&lt;br&gt;&#xA;भक्तप्रियः सदोदारो गम्भीरः शिष्टसाधकः ।&lt;br&gt;&#xA;स्वेष्टदेवगुरुज्येष्ठ वनितापूजनोत्सुकः ॥ ४५ ॥&lt;br&gt;&#xA;नित्ये नैमित्तिके काम्ये रतः कर्मण्यनिन्दिते ।&lt;br&gt;&#xA;रागद्वेषभयक्लेशदम्भाहङ्कारवजीतः ॥ ४६ ॥&lt;br&gt;&#xA;स्वविद्यानुष्ठानरतो धर्मादीनामुपार्जकः ।&lt;br&gt;&#xA;यदृच्छालाभसन्तुष्टो गुणदोषविभेदकः ॥ ४७ ॥&lt;br&gt;&#xA;स्त्रीधनादिष्वनासक्तो दुःसङ्गव्यसनादिषु ।&lt;br&gt;&#xA;सर्वाहम्भावसंयुक्तो निर्द्वन्द्वो नियतव्रतः ॥ ४८ ॥&lt;br&gt;&#xA;अलोलुपो ह्यसङ्कल्पपक्षपाती विचक्षणः ।&lt;br&gt;&#xA;वित्तविद्यादिभिर्मन्त्रयन्त्रतन्त्राद्यविक्रयी ॥ ४९ ॥&lt;br&gt;&#xA;निःसङ्गो निवीकल्पश्च निर्णीतार्थोऽतिधामीकः ।&lt;br&gt;&#xA;तुल्यनिन्दास्तुतिर्मौनो निरपेक्षो निरामयः ।&lt;br&gt;&#xA;इत्यादिलक्षणोपेतः श्रीगुरुः कथितः प्रिये ॥ ५० ॥&lt;br&gt;&#xA;यः शिवः सर्वगः सूक्ष्मश्चोन्मना निष्कलोऽव्ययः ।&lt;br&gt;&#xA;व्योमाकारो ह्यजोऽनन्तः स कथं पूज्यते प्रिये ॥ ५१ ॥&lt;br&gt;&#xA;अत एव शिवः साक्षाद्गुरुरूपं समाश्रितः ।&lt;br&gt;&#xA;भक्त्या सम्पूजितो देवि भुक्तिं मुक्तिं प्रयच्छति ॥ ५२ ॥&lt;br&gt;&#xA;शिवोऽहं नाकृतिर्द्देवि नरदृग्गोचरो नहि ।&lt;br&gt;&#xA;तस्मात् श्रीगुरुरूपेण शिष्यान् रक्षति धामीकान् ॥ ५३ ॥&lt;br&gt;&#xA;मनुष्यचर्मणा बद्धः साक्षात् परशिवः स्वयम् ।&lt;br&gt;&#xA;सच्छिष्यानुग्रहार्थाय गूढं पर्यटति क्षितौ ॥ ५४ ॥&lt;br&gt;&#xA;सद्भक्तरक्षणायैव निराकारोऽपि साकृतिः ।&lt;br&gt;&#xA;शिवः कृपानिधिर्लोके संसारीव हि चेष्टते ॥ ५५ ॥&lt;br&gt;&#xA;ललाटलोचनं चान्दीं कलामपि च दोर्द्दयम् ।&lt;br&gt;&#xA;अन्तर्धाय च वर्त्तेयं गुरुरूपो महीतले ॥ ५६ ॥&lt;br&gt;&#xA;अत्रिनेत्रः शिवः साक्षादचतुर्बाहुरच्युतः ।&lt;br&gt;&#xA;अचतुर्वदनो ब्रह्मा श्रीगुरुः कथितं प्रिये ॥ ५७ ॥&lt;br&gt;&#xA;नरवद्दृश्यते लोके श्रीगुरुः पापकर्मणा ।&lt;br&gt;&#xA;शिववद् दृश्यते लोके भवानि पुण्यकर्मणा ॥ ५८ ॥&lt;br&gt;&#xA;श्रीगुरुं परमं तत्त्वं तिष्ठन्तं चक्षुरग्रतः ।&lt;br&gt;&#xA;मन्दभाग्या न पश्यन्ति ह्यन्धाः सूर्यमिवोदितम् ॥ ५९ ॥&lt;br&gt;&#xA;गुरुः सदाशिवः साक्षात् सत्यमेव न संशयः ।&lt;br&gt;&#xA;शिव एव गुरुर्नो चेद्भुक्ति मुक्ति ददाति कः ॥ ६० ॥&lt;br&gt;&#xA;सदाशिवस्य देवस्य श्रीगुरोरपि पार्वती ।&lt;br&gt;&#xA;उभयोरन्तरं नास्ति यः करोति स पातकी ॥ ६१ ॥&lt;br&gt;&#xA;देशिकाकृतिमास्थाय पशोः पाशानशेषतः ।&lt;br&gt;&#xA;छित्त्वा परं पदं देवि नयत्येनमतो गुरुः ॥ ६२ ॥&lt;br&gt;&#xA;सर्वानुग्रहकर्त्तृत्वादीश्वरः करुणानधिः ।&lt;br&gt;&#xA;आचार्यरूपमास्थाय दीक्षया मोक्षयेत् पशून् ॥ ६३ ॥&lt;br&gt;&#xA;यथा घटश्च कलसः कुम्भश्चैकार्थवाचकः ।&lt;br&gt;&#xA;तथा देवश्च मन्त्रश्च गुरुश्चैकार्थ उच्यते ॥ ६४ ॥&lt;br&gt;&#xA;यथा देवस्तथा मन्त्रो यथा मन्त्रस्तथा गुरुः ।&lt;br&gt;&#xA;देवमन्त्रगुरूणाञ्च पूजया सदृशं फलम् ॥ ६५ ॥&lt;br&gt;&#xA;शिवरूपं समास्थाय पूजां गृह्णामि पार्वती ।&lt;br&gt;&#xA;गुरुरूपं समादाय भवपाशान्निकृन्तये ॥ ६६ ॥&lt;br&gt;&#xA;सिद्धान्तशारवेत्ताहं बीजोऽहमिति बोधकृत् ।&lt;br&gt;&#xA;अविच्छिन्नः सदा हृष्टहृदयो गुरुरुच्यते ॥ ६७ ॥&lt;br&gt;&#xA;यो विलङ्घ्याश्रमान् वर्णानात्मन्येव स्थितः सदा ।&lt;br&gt;&#xA;ज्योतिवर्णाश्रमी योगी स गुरुः कथितः प्रिये ॥ ६८ ॥&lt;br&gt;&#xA;षडध्वानं षडाधारं षोडशाधारनिर्णयम् ।&lt;br&gt;&#xA;यो जानाति विधानेन स गुरुः कथितः प्रिये ॥ ६९ ॥&lt;br&gt;&#xA;दृश्यं विना स्थिरा दृष्टिर्मनश्चालम्बनं विना ।&lt;br&gt;&#xA;विनायासं स्थिरो वायुर्यस्य स्यात् स गुरुः प्रिये ॥ ७० ॥&lt;br&gt;&#xA;यत्तु संवित्तिजननं परानन्दसमुद्भवम् ।&lt;br&gt;&#xA;तत्तत्त्वं विदितं येन स गुरुः कुलनायिके ॥ ७१ ॥&lt;br&gt;&#xA;भूतभव्यौ तन्त्रमन्त्रौ वेत्ति यः शाक्तशाम्भवम् ।&lt;br&gt;&#xA;वेधञ्च षड्विधं देवि स हि वेधकरो गुरुः ॥ ७२ ॥&lt;br&gt;&#xA;पदमन्त्रकलायन्त्रसतत्त्वतभुवनाश्रयम् ।&lt;br&gt;&#xA;शोधयेद् यः षडध्वानं स गुरुः कथितः प्रिये ॥ ७३ ॥&lt;br&gt;&#xA;वेधं पदं विरोधञ्च ग्रहणं मोक्षणं तथा ।&lt;br&gt;&#xA;यो वा सम्यग्विजानाति स गुरुः कथितः प्रिये ॥ ७४ ॥&lt;br&gt;&#xA;जाग्रत् स्वप्नः सुषुप्तिश्च तुरीयं तदतीतकम् ।&lt;br&gt;&#xA;यो वेत्ति पञ्चकं देवि स गुरुः कथितः प्रिये ॥ ७५ ॥&lt;br&gt;&#xA;पिण्डं पदं तथा रूपं रूपातीतं चतुष्टयम् ।&lt;br&gt;&#xA;यो वा सम्यग्विजानाति स गुरुः कथितः प्रिये ॥ ७६ ॥&lt;br&gt;&#xA;यो वा पराञ्च पश्यन्तीं मध्यमां वैखरीमपि ।&lt;br&gt;&#xA;चतुष्टयं विजानाति स गुरुः कथितः प्रिये ॥ ७७ ॥&lt;br&gt;&#xA;आत्मविद्याशिवसर्वमिति तत्त्वचतुष्टयम् ।&lt;br&gt;&#xA;यो वेत्ति परमेशानि स गुरुर्नापरः प्रिये ॥ ७८ ॥&lt;br&gt;&#xA;पाशच्छेदं वेधदीक्षां पशुग्रहणमेव च ।&lt;br&gt;&#xA;त्रिविधं यो विजानाति स गुरुः परमो मतः ॥ ७९ ॥&lt;br&gt;&#xA;पदं पाशं पशुनाञ्च रहस्यार्थं विधानतः ।&lt;br&gt;&#xA;यो जानाति वरारोहे स गुरुः कथितः प्रिये ॥ ८० ॥&lt;br&gt;&#xA;चक्रसङ्केतकं मन्त्रं पूजासङ्केतकं तथा ।&lt;br&gt;&#xA;त्रितयं यो विजानाति स गुरुः कथितः प्रिये ॥ ८१ ॥&lt;br&gt;&#xA;वाणेतरस्वयम्भ्वाख्यलिङ्गत्रितयसंस्थितिम् ।&lt;br&gt;&#xA;तत्त्वतो यो विजानाति स गुरुः कथितः प्रिये ॥ ८२ ॥&lt;br&gt;&#xA;आणवं कार्मणञ्चैव मायीयञ्च मलत्रयम् ।&lt;br&gt;&#xA;यो विशोधयितुं शक्तः स गुरुः परमो मतः ॥ ८३ ॥&lt;br&gt;&#xA;आरक्तशुक्लमिश्रा(कृष्णा)ख्यचरणत्रयवासनाम् ।&lt;br&gt;&#xA;यो जानाति महादेवि स गुरुः परमो मतः ॥ ८४ ॥&lt;br&gt;&#xA;महामुद्रां नभोमुद्राम् उङ्डीयानं जलन्धरम् ।&lt;br&gt;&#xA;मूलबन्धञ्च यो वेत्ति स गुरुः परमो मतः ॥ ८५ ॥&lt;br&gt;&#xA;शिवादिक्षितिपर्यन्तं षट्त्रिंशत्तत्त्वनिर्णयम् ।&lt;br&gt;&#xA;यो विजानाति तत्त्वेन स गुरुः परमो मतः ॥ ८६ ॥&lt;br&gt;&#xA;अन्तर्यागं बहिर्यागं कलाज्ञानस्थितिं प्रिये ।&lt;br&gt;&#xA;चारुयन्त्रविधानञ्च यो वेत्ति स गुरुः प्रिये ॥ ८७ ॥&lt;br&gt;&#xA;पिण्डब्रह्माण्डयोरैक्यं स्थितिं यो वेत्ति तत्त्वतः ।&lt;br&gt;&#xA;शिरास्थिरोमसङ्ख्यादि स गुरुर्नापरः प्रिये ॥ ८८ ॥&lt;br&gt;&#xA;पद्मादिचतुरशीतिनानासनविचक्षणः ।&lt;br&gt;&#xA;यमाद्यष्टाङ्गयोगज्ञः स गुरुः परमो मतः ॥ ८९ ॥&lt;br&gt;&#xA;घृणा सङ्का भयं लज्जा जुगुप्सा चेति पञ्चमी ।&lt;br&gt;&#xA;कुलं शीलं तथा जातिरष्टौ पाशाः प्रकीत्तीताः ॥ ९० ॥&lt;br&gt;&#xA;पाशबद्धः पाशुर्ज्ञेयः पाशमुक्तो महेश्वरः ।&lt;br&gt;&#xA;तस्मात् पाशहरो यस्तु स गुरुः परमो मतः ॥ ९१ ॥&lt;br&gt;&#xA;बन्धनं योनिमुद्राया मन्त्रचैतन्यदर्शनम् ।&lt;br&gt;&#xA;यन्त्रमन्त्रस्वरूपञ्च यो वेत्ति स गुरुः प्रिये ॥ ९२ ॥&lt;br&gt;&#xA;विनिक्षिप्तां गतायातां सङ्क्लिष्टां संविनीतकाम् ।&lt;br&gt;&#xA;चतुवीधां मनोऽवस्थां यो वेत्ति स गुरुः प्रिये ॥ ९३ ॥&lt;br&gt;&#xA;मूलादिब्रह्मरन्ध्रान्तसप्ताम्भोजदलेषु यः ।&lt;br&gt;&#xA;जीवाचारफलं वेत्ति स गुरुर्नापरः प्रिये ॥ ९४ ॥&lt;br&gt;&#xA;शिवादिगुरुपर्यन्तं पारम्पर्यक्रमेण यः ।&lt;br&gt;&#xA;अवाप्ततत्त्वसम्भारः स गुरुर्नापरः प्रिये ॥ ९५ ॥&lt;br&gt;&#xA;येन वा दशीते तत्त्वे तत्क्षणात्तन्मयो भवेत् ।&lt;br&gt;&#xA;मन्यते मुक्तमात्मानं स गुरुर्नापरः प्रिये ॥ ९६ ॥&lt;br&gt;&#xA;ये दत्त्वा सहजानन्दं दरन्तीन्द्रियजं सुखम् ।&lt;br&gt;&#xA;सेव्यास्ते गुरवः शिष्यैरन्ये त्याज्याः प्रतारकाः ॥ ९७ ॥&lt;br&gt;&#xA;संसारभयभीतस्य शिष्यस्य गुरुरादरात् ।&lt;br&gt;&#xA;व्रतोपवासनियमैनीयन्ता स गुरुर्मतः ॥ ९८ ॥&lt;br&gt;&#xA;यः प्रसन्नः क्षणार्द्धेन मोक्षलक्ष्मीं प्रयच्छति ।&lt;br&gt;&#xA;दुर्लभं तं विजानीयाद् गुरुं संसारतारकम् ॥ ९९ ॥&lt;br&gt;&#xA;यः क्षणेनात्मसामर्थ्यं स्वशिष्याय ददाति हि ।&lt;br&gt;&#xA;क्रियायासादिरहितं स गुरुर्द्देवदुर्लभः ॥ १०० ॥&lt;br&gt;&#xA;य सद्यः प्रत्ययकरं सुलभञ्चात्मसौख्यदम् ।&lt;br&gt;&#xA;ज्ञानोपदेशं कुरुते स गुरुर्द्देवदुर्लभः ॥ १०१ ॥&lt;br&gt;&#xA;द्वीपाद् द्वीपान्तरं देवि सञ्चरेद्यथा तथा ।&lt;br&gt;&#xA;यो दद्यात् स गुरुर्ज्ञानमभ्यासादिविवजीतम् ॥ १०२ ॥&lt;br&gt;&#xA;क्षुधितस्य यथा तृप्तिराहारादाशु जायते ।&lt;br&gt;&#xA;तथोपदेशमात्रेण ज्ञानदो दुर्लभो गुरुः ॥ १०३ ॥&lt;br&gt;&#xA;गुरवो बहवः सन्ति दीपवच्च गृहे गृहे ।&lt;br&gt;&#xA;दुर्लभोऽयं गुरुर्देवि सूर्यवत् सर्वदीपकः ॥ १०४ ॥&lt;br&gt;&#xA;गुरवो बहवः सन्ति वेदशास्त्रादिपारगाः ।&lt;br&gt;&#xA;दुर्लभोऽयं गुरुर्द्देवि परतत्त्वार्थपारगः ॥ १०५ ॥&lt;br&gt;&#xA;गुरवो बहवः सन्ति आत्मनोऽन्यप्रदा भुवि ।&lt;br&gt;&#xA;दुर्लभोऽयं गुरुर्द्देवि लोकेष्वात्मप्रकाशकः ॥ १०६ ॥&lt;br&gt;&#xA;गुरवो बहवः सन्ति कुमन्त्रौषधिवेदिनः ।&lt;br&gt;&#xA;निगमागमशास्त्रोक्तमन्त्रज्ञो दुर्लभो भुवि ॥ १०७ ॥&lt;br&gt;&#xA;गुरवो बहवः सन्ति शिष्यवित्तापहारकाः ।&lt;br&gt;&#xA;दुर्लभोऽयं गुरुर्द्देवि शिष्यदुःखापहारकः ॥ १०८ ॥&lt;br&gt;&#xA;वर्णाश्रमकुलाचारनिरता बहवो भुवि ।&lt;br&gt;&#xA;सर्वसङ्कल्पहीनो यः स गुरुर्द्देवि दुर्लभः ॥ १०९ ॥&lt;br&gt;&#xA;गुरोर्यस्यैव सम्पर्कात् परानन्दोऽभिजायते ।&lt;br&gt;&#xA;गुरुं तमेव वृणुयान्नापरं मतिमान्नरः ॥ ११० ॥&lt;br&gt;&#xA;यस्यानुभवपर्यन्तं बुद्धिस्तत्र प्रवर्त्तते ।&lt;br&gt;&#xA;यस्यालोकनमात्रेण मुच्यते नात्र संशयः ॥ १११ ॥&lt;br&gt;&#xA;शङ्कया भक्षितं सर्वं त्रैलोक्यं सचराचरम् ।&lt;br&gt;&#xA;सा शङ्का भक्षिता येन स गुरुर्द्देविदुर्लभः ॥ ११२ ॥&lt;br&gt;&#xA;यथा वह्निसमीपस्थं नवनीतं विलीयते ।&lt;br&gt;&#xA;तथा पापं विलीयते सदाचार्य समीपतः ॥ ११३ ॥&lt;br&gt;&#xA;यथा दीप्तानलः काष्ठं शुष्कमार्द्रञ्च निर्दहेत् ।&lt;br&gt;&#xA;तथा गुरुकटाक्षस्तु शिष्यपापं दहेत् क्षणात् ॥ ११४ ॥&lt;br&gt;&#xA;यथा महानिलोद्धूतं तूलं दशदिशो व्रजेत् ।&lt;br&gt;&#xA;तथैव गुरुकारुण्यात् पापराशिः पलायते ॥ ११५ ॥&lt;br&gt;&#xA;दीपदर्शनमात्रेण प्रणश्यति तमो यथा ।&lt;br&gt;&#xA;सद्गुरोर्द्दर्शनाद्देवि तथाऽज्ञानं विनश्यति ॥ ११६ ॥&lt;br&gt;&#xA;सर्वलक्षणसम्पन्नो वेदशास्त्रविधानवित् ।&lt;br&gt;&#xA;सर्वोपायविधानज्ञस्तत्त्वज्ञानी गुरुः स हि ॥ ११७ ॥&lt;br&gt;&#xA;पूजाहोमाश्रमाचारतपस्तीर्थव्रतादिकम् ।&lt;br&gt;&#xA;मन्त्रागमादिविज्ञानं तत्त्वहीनस्य निष्फलम् ॥ ११८ ॥&lt;br&gt;&#xA;स्वयं वेद्ये परे तत्त्वे स्वात्मानं वेत्ति निश्चलः ।&lt;br&gt;&#xA;आत्मनोऽनुग्रहो नास्ति परस्यानुग्रहः कथम् ॥ ११९ ॥&lt;br&gt;&#xA;ब्रह्माकारं मनोरूपं प्रप्यक्षं स्वतनुस्थितम् ।&lt;br&gt;&#xA;यो न जानाति चान्यस्य कथं मोक्षं ददात्यसौ ॥ १२० ॥&lt;br&gt;&#xA;सर्वलक्षणहीनोऽपि तत्त्वज्ञानी गुरुः स्मृतः ।&lt;br&gt;&#xA;तस्मात्तत्त्वविदेवेह मुक्तो मोचक एव च ॥ १२१ ॥&lt;br&gt;&#xA;यस्तत्त्वविन्महेशानि स पशुं बोधयत्यपि ।&lt;br&gt;&#xA;तत्त्वहीनात् कुतोऽध्यात्मतत्त्वज्ञानपरिग्रहः ॥ १२२ ॥&lt;br&gt;&#xA;तत्त्वज्ञैरुपदिष्टा ये तत्त्वाज्ञस्ते न संशयः ।&lt;br&gt;&#xA;पशुभिश्चोपदिष्टा ये देवि ते पशवः स्मृताः ॥ १२३ ॥&lt;br&gt;&#xA;विद्धस्तु वेधयेद्देवि नाविद्धो वेधको भवेत् ।&lt;br&gt;&#xA;मुक्तस्तु मोचयेद् बद्धं न मुक्तो मोचकः कथम् ॥ १२४ ॥&lt;br&gt;&#xA;अभिज्ञश्चोद्धरेन्मूर्ख न मूर्खो मूर्खमुद्धरेत् ।&lt;br&gt;&#xA;शिलां सन्तारयेन्नौही किं शिला तारयेच्छिलाम् ॥ १२५ ॥&lt;br&gt;&#xA;तत्त्वहीनं गुरुं लब्ध्वा केवलं भव तत्परः ।&lt;br&gt;&#xA;इहामुत्र फलं किञ्चित् स नरो नाप्नुयात् प्रिये ॥ १२६ ॥&lt;br&gt;&#xA;शैवे गुरुत्रयं प्रोक्तं वैष्णवे गुरुपञ्चकम् ।&lt;br&gt;&#xA;वेदशास्त्रेषु शतशो गुरुरेकः कुलान्वये ॥ १२७ ॥&lt;br&gt;&#xA;प्रेरकः सूचकश्चैव वाचको दर्शकस्तथा ।&lt;br&gt;&#xA;शिक्षको बोधकश्चैव षडेते गुरुवः स्मृताः ॥ १२८ ॥&lt;br&gt;&#xA;पञ्चैते कार्यभूताः स्युः कारणं बोधको भवेत् ।&lt;br&gt;&#xA;पूर्णाभिषेककर्त्ता यो गुरुस्तस्यैव पादुका ।&lt;br&gt;&#xA;पूजनीया महेशानि बहुत्वेऽपि न संशयः ॥ १२९ ॥&lt;br&gt;&#xA;श्रीगुरु लक्षणोपेतं संशयच्छेदकारकम् ।&lt;br&gt;&#xA;लब्ध्वा ज्ञानप्रदं देवि न गुर्वन्तरमाश्रयेत् ॥ १३० ॥&lt;br&gt;&#xA;अनभिज्ञं गुरुं प्राप्य सदा संशयकारकम् ।&lt;br&gt;&#xA;गुर्वन्तरन्तु गत्वा स नैतद्दोषेण लिप्यते ॥ १३१ ॥&lt;br&gt;&#xA;मधुलुब्धो यथा भृङ्गः पुष्पात् पुष्पान्तरं व्रजेत् ।&lt;br&gt;&#xA;ज्ञानलुब्धस्तथा शिष्यः गुरोगुर्वन्तरं व्रजेत् ॥ १३२ ॥&lt;br&gt;&#xA;इति ते कथितं किञ्चिल्लक्षणं गुरुशिष्ययोः ।&lt;br&gt;&#xA;समासेन कुलेशानि किम्भूयः श्रोतुमिच्छसि ॥ १३३ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;गुरुशिष्यलक्षणं नाम त्रयोदशोल्लासः ॥ १३ ॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/14/</guid>
      <description>&lt;p&gt;अथ चतुर्दशोल्लासः&lt;br&gt;&#xA;श्री देव्युवाच&lt;br&gt;&#xA;कुलेश श्रोतुमिच्छामि परीक्षां गुरुशिष्ययोः ।&lt;br&gt;&#xA;उपदेशक्रमं दीक्षाभेदांश्च वद मे प्रभो ॥ १ ॥&lt;br&gt;&#xA;ईश्वर उवाच &lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण चित्तशुद्धिः प्रजायते ॥ २ ॥&lt;br&gt;&#xA;विना दीक्षां न मोक्षः स्यात्तदुक्तं शिवशासने ।&lt;br&gt;&#xA;सा च न स्याद्विनाचार्यमित्याचार्यपरम्परा ॥ ३ ॥&lt;br&gt;&#xA;तस्मात् सिद्धान्तं सम्प्राप्य सम्प्रदायादिहेतुभिः ।&lt;br&gt;&#xA;अन्तरेणोपदेष्टारं मन्त्राः स्युनीष्फला यतः ॥ ४ ॥&lt;br&gt;&#xA;देवास्तमेव शंसन्ति पारम्पर्यप्रवर्त्तकम् ।&lt;br&gt;&#xA;गुरुं मन्त्रागमाभिज्ञं समयाचारपालकम् ॥ ५ ॥&lt;br&gt;&#xA;गुरुः शिष्याधिकारार्थं विरक्तोऽपि शिवाज्ञया ।&lt;br&gt;&#xA;किञ्चित्कालं विधायेत्थं स्वशिष्याय समर्पयेत् ॥ ६ ॥&lt;br&gt;&#xA;तस्यापीताधिकारस्य योगः साक्षात् परे शिवे ।&lt;br&gt;&#xA;देहान्ते शाश्वती मुक्तिरिति शङ्करभाषितम् ॥ ७ ॥&lt;br&gt;&#xA;तस्मात् सर्वप्रयत्नेन साक्षात्परशिवोदितम् ।&lt;br&gt;&#xA;सम्प्रदायमविच्छिन्नं सदा कुर्यात् गुरुः प्रिये ॥ ८ ॥&lt;br&gt;&#xA;शक्तिसिद्धिसुसिद्ध्यर्थं परीक्ष्य विधिवद् गुरुः ।&lt;br&gt;&#xA;पश्चादुपदिशेन्मन्त्रमन्यथा निष्फलं भवेत् ॥ ९ ॥&lt;br&gt;&#xA;अन्यायेन तु यो दद्याद् गृह्णात्यन्यायतश्च यः ।&lt;br&gt;&#xA;ददता गृह्णता देवि कुलशापो भविष्यति ॥ १० ॥&lt;br&gt;&#xA;गुरुशिष्यावुभौ मोहादपरीक्ष्य परस्परम् ।&lt;br&gt;&#xA;उपदेशं ददद् गृह्णन् प्राप्नुयातां पिशाचताम् ॥ ११ ॥&lt;br&gt;&#xA;अशास्त्रीयोपदेशञ्च यो गृह्णाति ददाति हि ।&lt;br&gt;&#xA;भुञ्जाते तावुभौ घोरान्नरकानेकविंशतिम् ॥ १२ ॥&lt;br&gt;&#xA;असंस्कृतोपदेशञ्च यः करोति स पातकी ।&lt;br&gt;&#xA;विनश्यति च तन्मन्त्रं सैकते शालिबीजवत् ॥ १३ ॥&lt;br&gt;&#xA;अनर्हे मन्त्रविज्ञानं न तिष्ठति कदाचन ।&lt;br&gt;&#xA;तस्मात् परीक्ष्य कर्त्तव्यमन्यथा निष्फलं भवेत् ॥ १४ ॥&lt;br&gt;&#xA;कृत्वा समयदीक्षाञ्च दत्त्वा समयपादुकाम् ।&lt;br&gt;&#xA;सन्निधायात्मनः शिष्यं वदेन्मन्त्रं न चान्यथा ॥ १५ ॥&lt;br&gt;&#xA;सच्छिष्यायातिभक्ताय यज्ज्ञानमुपदिश्यते ।&lt;br&gt;&#xA;तज्ज्ञानं तत्तुशास्त्रार्थं तद्विदध्यादखण्डितम् ॥ १६ ॥&lt;br&gt;&#xA;असच्छिष्येष्वभक्तेषु यज्ज्ञानमुपदिश्यते ।&lt;br&gt;&#xA;तत् प्रयात्यपवित्रत्वं गोक्षीरं श्वघृतादिव ॥ १७ ॥&lt;br&gt;&#xA;धनेच्छाभयलोभाद्यैरयोग्यं यदि दीक्षयेत् ।&lt;br&gt;&#xA;देवताशापमाप्नोति कृतञ्च निष्फलं भवेत् ॥ १८ ॥&lt;br&gt;&#xA;ज्ञानेन क्रियया वापि गुरु शिष्यं परीक्षयेत् ।&lt;br&gt;&#xA;संवत्सरं तदर्द्धं वा तदर्द्धं वा प्रयत्नतः ॥ १९ ॥&lt;br&gt;&#xA;उत्तमांश्चाधमे कुर्यान्नीचानुत्तमकर्मणि ।&lt;br&gt;&#xA;प्राणद्रव्यप्रणामाद्यैरादेशैश्च स्वयं समैः ॥ २० ॥&lt;br&gt;&#xA;तत्कर्मसूचकैर्वाक्यैर्मायाभिः क्रूरचेष्टितैः ।&lt;br&gt;&#xA;पक्षपातैरुदासीनैरनेकैश्च मुहुर्मुहुः ॥ २१ ॥&lt;br&gt;&#xA;आकृष्टस्ताडितो वापि यो विषादं न याति च ।&lt;br&gt;&#xA;गुरुः कृपां करोतीति मुदा सञ्चिन्तयेत् सदा ॥ २२ ॥&lt;br&gt;&#xA;श्रीगुरोः स्मरणे चापि कीर्त्तनं दर्शनेऽपि च ।&lt;br&gt;&#xA;वन्दने परिचर्यायामाह्वाने प्रेषणे प्रिये ॥ २३ ॥&lt;br&gt;&#xA;आनन्दकम्परोमाञ्चस्वरनेत्रादिविक्रियाः ।&lt;br&gt;&#xA;येषां स्युस्तेऽत्र योग्याश्च दीक्षासंस्कारकर्मणि ॥ २४ ॥&lt;br&gt;&#xA;शिष्योऽपि लक्षणैरेतैः कुर्याद् गुरुपरीक्षणम् ।&lt;br&gt;&#xA;आनन्दाद्यैर्जपस्तोत्रध्यानहोमार्चनादिषु ॥ २५ ॥&lt;br&gt;&#xA;ज्ञानोपदेशसामर्थ्यं मन्त्रसिद्धिमपीश्वरि ।&lt;br&gt;&#xA;वेधकत्वं परिज्ञाय शिष्यो भूयान्न चान्यथा ॥ २६ ॥&lt;br&gt;&#xA;आदिमध्यावसानेषु योग्याः शक्तिनिपातिताः ।&lt;br&gt;&#xA;अधमा मध्यमाः श्रेष्ठाः शिष्या देवि प्रकीत्तीताः ॥ २७ ॥&lt;br&gt;&#xA;आदौ भक्तिर्भवेद्देवि दीक्षार्थं समुदन्ति ये ।&lt;br&gt;&#xA;पुनवीपुलहृष्टास्ते आदियोग्या इतीरिताः ॥ २८ ॥&lt;br&gt;&#xA;दीक्षासमयसम्प्राप्ता ज्ञानविज्ञानवजीताः ।&lt;br&gt;&#xA;भक्त्या प्रध्वस्तपर्याया मध्ययोग्याश्च ते स्मृताः ॥ २९ ॥&lt;br&gt;&#xA;आदौ भक्तिविहीना ये मध्यभक्तास्तु ये नराः ।&lt;br&gt;&#xA;अन्तप्रवृद्धभक्ताश्च अन्तयोग्या भवन्ति ते ।&lt;br&gt;&#xA;उत्तमज्ञानसञ्ज्ञाश्चेत्युपदेशस्त्रिधा प्रिये ॥ ३० ॥&lt;br&gt;&#xA;यथा पिपीलिका मन्दमन्दं वृक्षाग्रगं फलम् ।&lt;br&gt;&#xA;चिरेणाप्नोति कर्मोपदेशश्चापि तथा स्मृतः ॥ ३१ ॥&lt;br&gt;&#xA;यथा कपिश्च शाखायां शाखामुल्लङ्घ्य यत्नतः ।&lt;br&gt;&#xA;फलं प्राप्नोति धर्मस्य चोपदेशस्तथा प्रिये ॥ ३२ ॥&lt;br&gt;&#xA;यथा वियद्गमः शीघ्रं फल एव निषीदति ।&lt;br&gt;&#xA;तथा ज्ञानोपदेशश्च कथितः कुलनायिके ॥ ३३ ॥&lt;br&gt;&#xA;स्पर्शाख्या देवि दृक्सञ्ज्ञा मानसाख्या महेश्वरि ।&lt;br&gt;&#xA;क्रियायासादिरहिता देवा दीक्षा त्रिधा स्मृता ॥ ३४ ॥&lt;br&gt;&#xA;यथा पक्षी स्वपक्षाभ्यां शिशून् संवर्द्धयेच्छनैः ।&lt;br&gt;&#xA;स्पर्शदीक्षोपदेशच्च तादृशः कथितः प्रिये ॥ ३५ ॥&lt;br&gt;&#xA;स्वापत्यानि यथा मत्स्यो वीक्षणेनैव पोषयेत् ।&lt;br&gt;&#xA;दृग्भ्यां दीक्षोपदेशश्च तादृशः परमेश्वरि ॥ ३६ ॥&lt;br&gt;&#xA;यथा कूर्मः स्वतनयान् ध्यानमात्रेण पोषयेत् ।&lt;br&gt;&#xA;वेधदीक्षोपदेशश्च मानसः स्यात् तथाविधः ॥ ३७ ॥&lt;br&gt;&#xA;शक्तिपातानुसारेण शिष्योऽनुग्रहमर्हति ।&lt;br&gt;&#xA;यत्र शक्तिर्न पतति तत्र सिद्धिर्न जायते ॥ ३८ ॥&lt;br&gt;&#xA;क्रियावर्णकलास्पर्शवाग्दृङ्मानससञ्ज्ञया ।&lt;br&gt;&#xA;दीक्षा मोक्षप्रदा देवि सप्तधा परिकीत्तीता ॥ ३९ ॥&lt;br&gt;&#xA;समयाख्या विशेषा च साधिका पुत्रिकाह्वया ।&lt;br&gt;&#xA;वेधका पूर्णसञ्ज्ञा चाचार्या निर्वाणसञ्ज्ञिका ॥ ४० ॥&lt;br&gt;&#xA;क्रियादीक्षाष्टधा प्रोक्ता कुण्डमण्डपपूवीका ।&lt;br&gt;&#xA;कलसादिसमायुक्ता कर्त्तव्या गुरुणा बहिः ।&lt;br&gt;&#xA;देवेशि देहशुद्ध्यर्थं पूर्वोक्तविधिनाचरेत् ॥ ४१ ॥&lt;br&gt;&#xA;वर्णदीक्षा त्रिधा प्रोक्ता द्विचत्वारिंशदक्षरैः ।&lt;br&gt;&#xA;पञ्चाशद्वर्णैर्वा देवि द्विषष्टिलिपिभिस्तु ता ॥ ४२ ॥&lt;br&gt;&#xA;वर्णान् शिष्यतनौ न्यस्य प्रतिलोमेन संहरेत् ।&lt;br&gt;&#xA;परमात्मनि संयोज्य तच्चैतन्यं गुरुः प्रिये ॥ ४३ ॥&lt;br&gt;&#xA;तस्मादुत्पाद्य तान् वर्णान् न्यसेच्छिष्यतनौ पुनः ।&lt;br&gt;&#xA;सृष्टिक्रमेण विधिना चैतन्यञ्च प्रयोजयेत् ॥ ४४ ॥&lt;br&gt;&#xA;जायते देवताभावः परानन्दमयः शिशोः ।&lt;br&gt;&#xA;एषा वर्णमयी प्रोक्ता दीक्षा पाशहरा प्रिये ॥ ४५ ॥&lt;br&gt;&#xA;कलादीक्षा त्रिधा ज्ञेया कर्त्तव्या विधिवत् प्रिये ।&lt;br&gt;&#xA;निवृत्तिर्जानुपर्यन्तं तलादारभ्य संस्थिता ॥ ४६ ॥&lt;br&gt;&#xA;जानुनोर्नाभिपर्यन्तं प्रतिष्ठा तिष्ठति प्रिये ।&lt;br&gt;&#xA;नाभेः कण्ठावधि व्याप्ता विद्या शान्तिस्ततः परम् ॥ ४७ ॥&lt;br&gt;&#xA;कण्ठाल्ललाटपर्यन्तं व्याप्ता तस्माच्छिरोऽवधि ।&lt;br&gt;&#xA;शान्त्यतीता कला चैषा कलाव्याप्तिरितीरिता ॥ ४८ ॥&lt;br&gt;&#xA;संहारक्रमयोगेन स्थानात् स्थानान्तरं प्रिये ।&lt;br&gt;&#xA;संयोज्य विधिवत् सम्यग्विधिवेत्ता शिरोऽवधि ॥ ४९ ॥&lt;br&gt;&#xA;इयं प्रोक्ता कुलेशानि दिव्यभावप्रदायिनी ।&lt;br&gt;&#xA;अष्टत्रिंशत्कलाभिर्वा पञ्चाशद्भिरथापि वा ॥ ५० ॥&lt;br&gt;&#xA;तत्त्वन्यासक्रमेणैव सृष्टिसंहारमार्गतः ।&lt;br&gt;&#xA;ज्ञात्वा गुरुमुखाद्देविं शिष्ये संयोज्य वेधयेत् ॥ ५१ ॥&lt;br&gt;&#xA;जायते देवताभावो योगिनीवीरमेलनम् ।&lt;br&gt;&#xA;कलादीक्षा समुद्दिष्टा पशुपाशापहारिणी ॥ ५२ ॥&lt;br&gt;&#xA;द्दस्ते शिवं गुरुं ध्यात्वा जपेन्मूलाङ्गमालिनीम् ।&lt;br&gt;&#xA;गुरुः स्पृशेच्छिष्यतनुं स्पर्शदीक्षा भवेदियम् ॥ ५३ ॥&lt;br&gt;&#xA;चित्तं तत्त्वे समाधाय परतत्त्वोपबृंहितान् ।&lt;br&gt;&#xA;उच्चरेत् संहतान्मन्त्रान् वाग्दीक्षेति निगद्यते ॥ ५४ ॥&lt;br&gt;&#xA;निमील्य नयने ध्यात्वा परतत्त्वप्रसन्नधीः ।&lt;br&gt;&#xA;सम्यक् पश्येद्गुरुः शिष्यं दृग्दीक्षा च भवेत् प्रिये ॥ ५५ ॥&lt;br&gt;&#xA;गुरोरालोकमात्रेण भाषणात् स्पर्शनादपि ।&lt;br&gt;&#xA;सद्यः सञ्जायते ज्ञानं सा दीक्षा शाम्भवी मता ॥ ५६ ॥&lt;br&gt;&#xA;मनोदीक्षा द्विधा प्रोक्ता तीव्रा तीव्रतरापि च ।&lt;br&gt;&#xA;अध्वानं षड्विधं ज्ञात्वा शिष्यदेहे स्मरन् प्रिये ॥ ५७ ॥&lt;br&gt;&#xA;कल्पयेद्भुवनं तत्त्वं कलां वर्णं पदं मनुम् ।&lt;br&gt;&#xA;आजानुनाभिहृत्कण्ठतालुमूर्द्धान्तमम्बिके ॥ ५८ ॥&lt;br&gt;&#xA;गुरूपदिष्टमार्गेण वेधं कुर्याद्विचक्षणः ।&lt;br&gt;&#xA;पाशयुक्तः क्षणाच्छिष्यश्छिन्नपाशस्तदा भवेत् ।&lt;br&gt;&#xA;एषा मुक्तिप्रदा प्रोक्ता तीव्रदीक्षा कुलेश्वरि ॥ ५९ ॥&lt;br&gt;&#xA;देवि तीव्रतरा चापि गुरुणा स्मृतमात्रतः ।&lt;br&gt;&#xA;सम्यक् संवेधिनः शिष्यश्छिन्नपापस्तदा भवेत् ॥ ६० ॥&lt;br&gt;&#xA;वाह्यव्यापारनिर्मुक्तो भूमौ पतति तत्क्षणात् ।&lt;br&gt;&#xA;सञ्जातदिव्यभावोऽसौ सर्वं जानाति शाम्भवि ॥ ६१ ॥&lt;br&gt;&#xA;यदस्ति वेधकाले तत् स्वयमेवानुभूयते ।&lt;br&gt;&#xA;प्रबुद्धः सन् न शक्नोति तत् सुखं वक्तुमीश्वरि ॥ ६२ ॥&lt;br&gt;&#xA;वेधविद्धः शिवः साक्षान्न पुनर्जन्मभाग् भवेत् ।&lt;br&gt;&#xA;एषा तीव्रतरा दीक्षा भवबन्धविमोचनी ।&lt;br&gt;&#xA;शिवभावप्रदा साक्षात् त्वां शपे कुलनायिके ॥ ६३ ॥&lt;br&gt;&#xA;आनन्दश्चैव कम्पश्चेद्भवो घूर्णा कुलेश्वरि ।&lt;br&gt;&#xA;निद्रा मूर्च्छा च वेधस्य षडवस्थाः प्रकीत्तीताः ॥ ६४ ॥&lt;br&gt;&#xA;दृश्यन्ते षड्गुणा ह्येते वेधकाले कुलेश्वरि ।&lt;br&gt;&#xA;वेधितो यत्र कुत्रापि तिष्ठेन्मुक्ता न संशयः ॥ ६५ ॥&lt;br&gt;&#xA;वेधदीक्षाकरो लोके श्रीगुरुर्दुर्लभः प्रिये ।&lt;br&gt;&#xA;शिष्योऽपि दुर्लभस्ताद्दृक् पुण्ययोगेन लभ्यते ।&lt;br&gt;&#xA;न दद्याद् यस्य कस्यापि इत्याज्ञा परमेश्वरि ॥ ६६ ॥&lt;br&gt;&#xA;कुलद्रव्यैः समभ्यर्च्य कुलचक्रं विधानतः ।&lt;br&gt;&#xA;शिष्याय दर्शयेद्देवि दीक्षैषा कौलिकी स्मृता ॥ ६७ ॥&lt;br&gt;&#xA;कुलद्रव्यं मुखे पूर्व पञ्चगव्यामृतान्वितम् ।&lt;br&gt;&#xA;अभिषिञ्चेद् गुरुः शिष्यं गण्डूषाख्या समीरिता ॥ ६८ ॥&lt;br&gt;&#xA;सजीवमीनयुक्तेन सुरया पूरितेन च ।&lt;br&gt;&#xA;पञ्चामृतैः सुसम्पूर्णशङ्खेन कलसेन वा ।&lt;br&gt;&#xA;अभिषेकं ततः कुर्याद्बाह्ये तत् कथितं प्रिये ॥ ६९ ॥&lt;br&gt;&#xA;मीनस्तु लम्बिका देवि वक्त्रं कलस उच्यते ।&lt;br&gt;&#xA;पञ्चगवयामृतापूर्णं शिष्यं तेनाभिषेचयेत् ॥ ७० ॥&lt;br&gt;&#xA;अयं सिद्धाभिषेकः स्यादाचार्यस्यापि पार्वति ।&lt;br&gt;&#xA;त्रिकालं दन्तकाष्ठञ्च पुष्पाञ्जलिरपि प्रिये ॥ ७१ ॥&lt;br&gt;&#xA;शङ्खे वेदकलान्यासस्तज्ज्ञानञ्चाष्टधा भवेत् ।&lt;br&gt;&#xA;समयो दन्तकाष्ठेन साधकः कुसुमाञ्जलिः ॥ ७२ ॥&lt;br&gt;&#xA;पुत्रं शङ्खाभिषेकेण बोधको वेधसञ्ज्ञया ।&lt;br&gt;&#xA;पूर्णाभिषेकेणाचार्यः पञ्चावस्थाः प्रकीत्तीताः ॥ ७३ ॥&lt;br&gt;&#xA;कुलाचारैकनिरता गुरुभक्ता दृढव्रताः ।&lt;br&gt;&#xA;पूर्णाभिषेकपूता ये ते मुक्ताश्चेह जन्मनि ॥ ७४ ॥&lt;br&gt;&#xA;पूर्णाभिषेकपूता ये मृताश्च कुलनायिके ।&lt;br&gt;&#xA;पुनर्लब्ध्वोत्तमं जन्म गुरुणा शिवरूपिणा ॥ ७५ ॥&lt;br&gt;&#xA;शुद्धाः पूर्णाभिषेकेण शिवसायुज्यदायिना ।&lt;br&gt;&#xA;तेन मुक्तिं व्रजेयुस्ते शाम्भवी वाचमव्रवीत् ॥ ७६ ॥&lt;br&gt;&#xA;पूर्णा(दीक्षा)भिषेकहीनो यः कौलिको मिरयते यदि ।&lt;br&gt;&#xA;पिशाचत्वमवाप्नोति यावदाहूतसम्प्लवम् ॥ ७७ ॥&lt;br&gt;&#xA;दीक्षा च द्विविधा प्रोक्ता बाह्याभ्यन्तरभेदतः ।&lt;br&gt;&#xA;क्रियादीक्षा भवेद्बाह्या वेधाख्याभ्यन्तरी मता ॥ ७८ ॥&lt;br&gt;&#xA;अन्तः शुद्धिर्बहिः शुद्धिद्वीविधा परिकीत्तीता ।&lt;br&gt;&#xA;अन्तरा च क्रियाशुद्धिर्बहिः शुद्धिश्च दीक्षया ॥ ७९ ॥&lt;br&gt;&#xA;दीक्षया मोक्षदीपेन चण्डालोऽपि विमुच्यते ।&lt;br&gt;&#xA;आभ्यां विना कुलेशानि कौलिको नैव मुच्यते ॥ ८० ॥&lt;br&gt;&#xA;शरीरस्य न संस्कारो जायते न च कर्मणः ।&lt;br&gt;&#xA;आत्मनः कारयेद्दीक्षामनादिकुलकुण्डलीम् ॥ ८१ ॥&lt;br&gt;&#xA;दीक्षा ह्येताः कर्मसाम्ये भिन्नार्थप्रतिपादिकाः ।&lt;br&gt;&#xA;अभिसन्धानतो देवि देशिकोत्तमशिष्ययोः ॥ ८२ ॥&lt;br&gt;&#xA;मन्त्रौषधेर्यथा हन्याद्विषशक्तिं कुलेश्वरि ।&lt;br&gt;&#xA;पशुपाशं तथा छिन्द्याद्दीक्षया मन्त्रवित् क्षणात् ॥ ८३ ॥&lt;br&gt;&#xA;अस्मात् प्रवितताद्वन्धात् परसंस्थानबोधकात् ।&lt;br&gt;&#xA;दीक्षैव मोक्षयेत् पूर्वं दिव्यं धाम नयत्यपि ॥ ८४ ॥&lt;br&gt;&#xA;उपपातकलक्षाणि महापातककोटिशः ।&lt;br&gt;&#xA;क्षणाद्दहति देवेशि दीक्षा हि विधिना कृता ॥ ८५ ॥&lt;br&gt;&#xA;यया चोन्मीलितात्मानो भवन्ति पशवः शिवाः ।&lt;br&gt;&#xA;सा दीक्षा ह्युदिता देवि पशुपाशविमोचिका ॥ ८६ ॥&lt;br&gt;&#xA;यया दीक्षितमात्रेण जायन्ते प्रत्ययाः प्रिये ।&lt;br&gt;&#xA;सा दीक्षा मोक्षदा ज्ञेया शेषास्तु जनसेविकाः ॥ ८७ ॥&lt;br&gt;&#xA;उपासनाशतेनापि यां विना नैव सिध्यति ।&lt;br&gt;&#xA;तां दीक्षामाश्रयेद् यत्नात् श्रीगुरोर्मन्त्रसिद्धये ॥ ८८ ॥&lt;br&gt;&#xA;रसेन्द्रेण यथा विद्धमयः सुवर्णतां व्रजेत् ।&lt;br&gt;&#xA;दीक्षाविद्धस्तथा ह्यात्मा शिवत्वं लभते प्रिये ॥ ८९ ॥&lt;br&gt;&#xA;दीक्षाग्निदग्धकर्मासौ मायाविच्छिन्नबन्धनः ।&lt;br&gt;&#xA;गतः परां ज्ञानकाष्ठां निर्बीजस्तु शिवो भवेत् ॥ ९० ॥&lt;br&gt;&#xA;गतं शूद्रस्य शूद्रत्वं विप्रस्यापि च विप्रता ।&lt;br&gt;&#xA;दीक्षासंस्कारसम्पन्ने जातिभेदो न विद्यते ॥ ९१ ॥&lt;br&gt;&#xA;शिवलिङ्गे शिला बुद्धिं कुर्वन् यत् पापमश्नुते ।&lt;br&gt;&#xA;दीक्षितश्चापि पूर्वत्वस्मृत्या तत् पापमाप्नुयात् ॥ ९२ ॥&lt;br&gt;&#xA;दार्वश्मलौहमृद्रत्नजातिलिङ्गप्रतिष्ठितम् ।&lt;br&gt;&#xA;यथोच्यते तथा शुद्धाः सर्ववर्णास्तु दीक्षिताः ॥ ९३ ॥&lt;br&gt;&#xA;येन पूजितमात्रेण चाब्रह्मभुवनान्तिकम् ।&lt;br&gt;&#xA;पूजितं तेन सर्वं स्याद्दीक्षितेन न संशयः ॥ ९४ ॥&lt;br&gt;&#xA;दीक्षितस्य न कार्यं स्यात्तपोभिनीयमव्रतैः ।&lt;br&gt;&#xA;न तीर्थक्षेत्रगमनैर्न च शरीरयन्त्रणैः ॥ ९५ ॥&lt;br&gt;&#xA;अदीक्षिता ये कुर्वन्ति जपपूजादिकाः क्रियाः ।&lt;br&gt;&#xA;न फलन्ति प्रिये तेषां शिलायामुप्तबीजवत् ॥ ९६ ॥&lt;br&gt;&#xA;देवि दीक्षाविहीनस्य न सिद्धिर्न च सद्गतिः ।&lt;br&gt;&#xA;तस्मात् सर्वप्रयत्नेन गुरुणा दीक्षितो भवेत् ॥ ९७ ॥&lt;br&gt;&#xA;द्विजो यो दीक्षितः पश्चादन्त्यजः पूर्वदीक्षितः ।&lt;br&gt;&#xA;द्विजः कनिष्ठः स ज्येष्ठ इति शास्त्रार्थनिर्णयः ॥ ९८ ॥&lt;br&gt;&#xA;गुरुशक्तिसुतानाञ्च यो वा स्यात् पूर्वदीक्षितः ।&lt;br&gt;&#xA;गुरुवत्तेन ते पूज्या नावमान्याः कथञ्चन ॥ ९९ ॥&lt;br&gt;&#xA;शिष्यो दीक्षितमात्रश्चेद् यदि स्वर्गं गतो गुरुः ।&lt;br&gt;&#xA;एकसन्तानकेनैव पूर्णसंस्कारमाचरेत् ॥ १०० ॥&lt;br&gt;&#xA;दर्शनेषु च सर्वेषु गुरुणा ज्ञानशालिना ।&lt;br&gt;&#xA;दीक्षितो यस्तु विधिना स युक्तो नापरः प्रिये ॥ १०१ ॥&lt;br&gt;&#xA;अधिवासनपूर्वन्तु चक्रपूजापुरःसरम् ।&lt;br&gt;&#xA;दीक्षया शोधयेच्छिष्यमन्यथा निष्फलं भवेत् ॥ १०२ ॥&lt;br&gt;&#xA;शूद्रसङ्करजातीनामादिशुद्धिवीधीयते ।&lt;br&gt;&#xA;पादोदकप्रदानाद्यैः कुर्यात् पापविमोचनम् ॥ १०३ ॥&lt;br&gt;&#xA;एकाब्देन द्विजो योग्यः क्षत्रियो वत्सरद्वयात् ।&lt;br&gt;&#xA;वैश्यो योग्यस्त्रिभिर्वर्षैश्चतुभिः शूद्र एव च ॥ १०४ ॥&lt;br&gt;&#xA;विधवायाः सुतादेशात् कन्यायाः पितुराज्ञया ।&lt;br&gt;&#xA;नाधिकारः स्वतो नार्या भार्याया भर्त्तुराज्ञया ॥ १०५ ॥&lt;br&gt;&#xA;स्याद्वेदाध्ययने शूद्रो नाधिकारी यथा प्रिये ।&lt;br&gt;&#xA;तथैवादीक्षितश्चापि नाधिकारी कुलेश्वरि ॥ १०६ ॥&lt;br&gt;&#xA;श्रीगुरुं गुरुपत्नीञ्च तत्पुत्रं शक्ति कौलिकान् ।&lt;br&gt;&#xA;दीक्षितस्तोषयेद्देवि यथाविभवविस्तरम् ॥ १०७ ॥&lt;br&gt;&#xA;इति ते कथितं किञ्चित् परीक्षा गुरुशिष्ययोः ।&lt;br&gt;&#xA;दीक्षाभेदादिकं देवि किम्भूयः श्रोतुमिच्छसि ॥ १०८ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;गुरुशिष्यपरीक्षाकथनं नाम चतुर्दशोल्लासः ॥ १४ ॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/15/</guid>
      <description>&lt;p&gt;अथ पञ्चदशोल्लासः&lt;/p&gt;&#xA;&lt;p&gt;श्री देव्युवाच&lt;br&gt;&#xA;कुलेश श्रोतुमिच्छामि पुरश्चरणलक्षणम् ।&lt;br&gt;&#xA;स्थानाहारादिभेदञ्च वद मे परमेश्वर ॥ १ ॥&lt;br&gt;&#xA;ईश्वर उवाच &lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण मन्त्रतत्त्वं प्रकाशते ॥ २ ॥&lt;br&gt;&#xA;जपयज्ञात् परो यज्ञो नापरोऽस्तीह कश्चन ।&lt;br&gt;&#xA;तस्माज्जपेन धर्मार्थकाममोक्षांश्च साधयेत् ॥ ३ ॥&lt;br&gt;&#xA;सर्वपादान् परित्यज्य मन्त्रपादं समभ्यसेत् ।&lt;br&gt;&#xA;अप्रमादाद् भवेत् सिद्धिः प्रमादादशुभं फलम् ॥ ४ ॥&lt;br&gt;&#xA;भोगापवर्गसङ्कल्पकल्पव्रतशुभो जपः ।&lt;br&gt;&#xA;जपध्यानमयं योगं तस्माद्देवि समाचरेत् ॥ ५ ॥&lt;br&gt;&#xA;आब्रह्मबीजदोषाश्च नियमातिक्रमोद्भवाः ।&lt;br&gt;&#xA;ज्ञानाज्ञानकृताः सर्वं प्रणश्यन्ति जपात् प्रिये ॥ ६ ॥&lt;br&gt;&#xA;संसारे दुःखभूयिष्ठे यदीच्छेत् सिद्धिमात्मनः ।&lt;br&gt;&#xA;पञ्चाङ्गोपासनेनैव मन्त्रजापी व्रजेत् सुखम् ॥ ७ ॥&lt;br&gt;&#xA;पूजा त्रैकालिकी नित्यं जपस्तर्पणमेव च ।&lt;br&gt;&#xA;होमो ब्राह्मणभुक्तिश्च पुरश्चरणमुच्यते ॥ ८ ॥&lt;br&gt;&#xA;यद् यदङ्गं विहीयेत तत्सङ्ख्याद्विगुणो जपः ।&lt;br&gt;&#xA;कुर्याद् द्वित्रिचतुःपञ्च-सङ्ख्यां वा साधकः प्रिये ॥ ९ ॥&lt;br&gt;&#xA;कुर्वीत चाङ्गसिद्ध्यर्थं तदशक्तौ स भक्तितः ।&lt;br&gt;&#xA;तच्चेदङ्गं विहीयेत मन्त्री नेष्टमवाप्नुयात् ॥ १० ॥&lt;br&gt;&#xA;अन्नैश्चतुवीधैर्देवि पदार्थैः षड्रसान्वितैः ।&lt;br&gt;&#xA;सुभोजितेषु विप्रेषु सर्वं हि सफलं भवेत् ॥ ११ ॥&lt;br&gt;&#xA;सम्यक्सिद्धैकमन्त्रस्य पञ्चाङ्गोपासनेन च ।&lt;br&gt;&#xA;सर्वमन्त्राश्च सिध्यन्ति त्वत्प्रसादात् कुलेश्वरि ॥ १२ ॥&lt;br&gt;&#xA;उपदेशस्य सामर्थ्यात् श्रीगुरोश्च प्रसादतः ।&lt;br&gt;&#xA;मन्त्रप्रभावाद्भक्त्या च मन्त्रसिद्धिः प्रजायते ॥ १३ ॥&lt;br&gt;&#xA;सिद्धमन्त्राद् गुरोर्लब्धो मन्त्रो यः सिद्धिभाग्भवेत् ।&lt;br&gt;&#xA;पूर्वजन्मकृताभ्यासान्मन्त्रो वा शीघ्रसिद्धिदः ॥ १४ ॥&lt;br&gt;&#xA;दीक्षापूर्वं कुलेशानि पारम्पर्यक्रमागतम् ।&lt;br&gt;&#xA;न्यायलब्धश्च यो मन्त्रः स च सिद्धो न संशयः ॥ १५ ॥&lt;br&gt;&#xA;सहस्रं प्रजपेन्मन्त्रं मातृकाक्षरसम्पुटम् ।&lt;br&gt;&#xA;अनुलोमविलोमेन मन्त्रसिद्धिः प्रजायते ॥ १६ ॥&lt;br&gt;&#xA;त्रिषष्ट्यक्षरसंयुक्तमातृकाक्षरसम्पुटम् ।&lt;br&gt;&#xA;क्रमोत्क्रमात्सहस्रन्तु तस्य सिद्धो भवेन्मनुः ॥ १७ ॥&lt;br&gt;&#xA;मातृकाजपमात्रेण मन्त्राणां कोटिकोटयः ।&lt;br&gt;&#xA;जषिताः स्युर्न सन्देहो यतः सर्वं तदुद्भवम् ॥ १८ ॥&lt;br&gt;&#xA;अनेककोटिमन्त्राणि चित्ताकुलकराणि च ।&lt;br&gt;&#xA;मन्त्रं गुरुकृपाप्राप्तमेकं स्यात् सर्वसिद्धिदम् ॥ १९ ॥&lt;br&gt;&#xA;यदृच्छया श्रुतं मन्त्रं दृष्टेनापि छलेन च ।&lt;br&gt;&#xA;पत्रे स्थितं वा चाध्याप्य तज्जपः स्यादनर्थकृत् ॥ २० ॥&lt;br&gt;&#xA;पुस्तके लिखितान्मन्त्रान् विलोक्य प्रजपन्ति ये ।&lt;br&gt;&#xA;ब्रह्महत्यासमं तेषां पातकं व्याधिदुःखदम् ॥ २१ ॥&lt;br&gt;&#xA;पुण्यक्षेत्रं नदीतीरं गुहा पर्वतमस्तकम् ।&lt;br&gt;&#xA;तीर्थप्रदेशाः सिन्धूनां सङ्गमः पावनं वनम् ॥ २२ ॥&lt;br&gt;&#xA;उद्यानानि विविक्तानि विल्वमूलं तटं गिरेः ।&lt;br&gt;&#xA;देवतायतनं कूलं समुद्रस्य निजं गृहम् ॥ २३ ॥&lt;br&gt;&#xA;साधनेषु प्रशस्तानि स्थानान्येतानि मन्त्रिणाम् ।&lt;br&gt;&#xA;अथवा निवसेत्तत्र यत्र चित्तं प्रसीदति ॥ २४ ॥&lt;br&gt;&#xA;सूर्यस्याग्नेर्गुरोरिन्दोर्दीपस्य च जलस्य च ।&lt;br&gt;&#xA;गोविप्रकुलवृक्षाणां सन्निधौ शस्यते जपः ॥ २५ ॥&lt;br&gt;&#xA;गृहे शतगुणं विद्याद् गोष्ठे लक्षगुणं भवेत् ।&lt;br&gt;&#xA;कोटिर्देवालये पुण्यमनन्तं शिवसन्निधौ ॥ २६ ॥&lt;br&gt;&#xA;म्लेच्छदुष्टमृगव्यालशङ्कातङ्कविवजीतः ।&lt;br&gt;&#xA;एकान्तपावने निन्दारहिते भक्तिसंयुते ॥ २७ ॥&lt;br&gt;&#xA;स्वदेशे धामीके देशे सुभिक्षे निरुपद्रवे ।&lt;br&gt;&#xA;राजभक्तजनस्थाने निवसेत्तापसाश्रये ॥ २८ ॥&lt;br&gt;&#xA;राजानः सचिवा राज्ञां पुरुषाः प्रभवो जनाः ।&lt;br&gt;&#xA;चरन्ति येन मार्गेण न वसेत्तत्र मन्त्रवित् ॥ २९ ॥&lt;br&gt;&#xA;जीर्णदेवालयोद्यानगृहवृक्षतलेषु च ।&lt;br&gt;&#xA;नदीतडागकूपेषु भूच्छिद्रादिषु नो वसेत् ॥ ३० ॥&lt;br&gt;&#xA;दीपनाथमयष्ट्वा यो जपपूजादिकं चरेत् ।&lt;br&gt;&#xA;तत्फलं गृह्यते तेन तस्यायासः फलं भवेत् ॥ ३१ ॥&lt;br&gt;&#xA;वंशाश्मधरणीदारुतृणपल्लवनिमीतम् ।&lt;br&gt;&#xA;वर्जयेदासनं धीमान् दारिद्र्यव्याधिदुःखदम् ॥ ३२ ॥&lt;br&gt;&#xA;तूलकम्बलवस्त्राणां सिंहव्याघ्रमृगाजिनम् ।&lt;br&gt;&#xA;कल्पयेदासनं धीमान् सौभाग्यज्ञानवृद्धिदम् ॥ ३३ ॥&lt;br&gt;&#xA;पद्मस्वस्तिकवीरादिष्वासनेषूपविश्य च ।&lt;br&gt;&#xA;जपार्च्चनादिकं कुर्यादन्यथा निष्फलं भवेत् ॥ ३४ ॥&lt;br&gt;&#xA;द्वादशावर्त्तयन् बुद्ध्या प्रणवन्तु त्रिमात्रकम् ।&lt;br&gt;&#xA;मुञ्चेत् पिङ्गलया वायुमन्तःस्थं रेचको भवेत् ॥ ३५ ॥&lt;br&gt;&#xA;षोडशावर्त्तयन् तारं पूरयेद् बाह्यमारुतम् ।&lt;br&gt;&#xA;शनकैरिडया बद्ध्वा पूरकं परिकीत्तीतम् ॥ ३६ ॥&lt;br&gt;&#xA;द्वादशावर्त्तयन् तारं वायुं मध्ये च कुम्भयेत् ।&lt;br&gt;&#xA;शोषयेद्वायुबीजेन देहशोषणमीरितम् ॥ ३७ ॥&lt;br&gt;&#xA;पुनश्च पूर्ववद्वायुं विरेच्यापूर्य कुम्भयेत् ।&lt;br&gt;&#xA;दहेत् दहनबीजेन देहदाहनमीरितम् ॥ ३८ ॥&lt;br&gt;&#xA;पुनश्च पूर्ववद्वायुं विरेच्यापूर्य कुम्भयेत् ।&lt;br&gt;&#xA;शिवकुण्डलिनीयोगस्यन्दनामृतधारया ।&lt;br&gt;&#xA;आपादमस्तकं देवि प्लावयेत् प्लावनं भवेत् ॥ ३९ ॥&lt;br&gt;&#xA;जपध्यानं विनाऽगर्भः सगर्भस्तद्विपर्ययात् ।&lt;br&gt;&#xA;अगर्भाद् गर्भसंयुक्तः प्राणायामः शताधिकः ॥ ४० ॥&lt;br&gt;&#xA;तपांसि तीर्थयात्राद्या मखदानव्रतादयः ।&lt;br&gt;&#xA;प्राणायामस्य तस्यैते कलां नार्हन्ति षोडशीम् ॥ ४१ ॥&lt;br&gt;&#xA;मानसं वाचिकं पापं कायिकं वापि यत् कृतम् ।&lt;br&gt;&#xA;तत् सर्वं निर्द्दहेच्छीघ्रं प्राणायामत्रयं शिवे ॥ ४२ ॥&lt;br&gt;&#xA;दह्यते ध्मार्यमानानां धातूनाञ्च यथा मलम् ।&lt;br&gt;&#xA;तथेन्द्रियाणां दह्यन्ते दोषाः प्राणस्य संयमात् ॥ ४३ ॥&lt;br&gt;&#xA;प्राणायामैवीशुद्धात्मा यद् यत् कर्म करोति हि ।&lt;br&gt;&#xA;तत्तत् फलत्यसन्देहस्त्वप्रयत्नेन वा कृतम् ॥ ४४ ॥&lt;br&gt;&#xA;आगमोक्तेन मार्गेणाभ्यासं नित्यं करोति यः ।&lt;br&gt;&#xA;देवताभावमाप्नोति मन्त्रसिद्धिः प्रजायते ॥ ४५ ॥&lt;br&gt;&#xA;यो न्यासकवचच्छन्दो मन्त्रं जपति तं प्रिये ।&lt;br&gt;&#xA;विघ्ना दृष्ट्वा पलायन्ते सिंहं दृष्टवा यथा गजाः ॥ ४६ ॥&lt;br&gt;&#xA;अकृत्वा न्यासजालं यो मूढात्मा प्रजपेन्मनुम् ।&lt;br&gt;&#xA;वाध्यते सर्वविघ्नैश्च व्याघ्रैर्मृगशिशुर्यथा ॥ ४७ ॥&lt;br&gt;&#xA;अक्षमाला द्विधा प्रोक्ता कल्पिताऽकल्पितेति च ।&lt;br&gt;&#xA;कल्पिता मणिभिः कॢप्ता मातृका स्यादकल्पिता ॥ ४८ ॥&lt;br&gt;&#xA;आदिक्षान्ताक्षवर्णत्वादक्षमालेति कीत्तीता ।&lt;br&gt;&#xA;अनुलोमविलोमाभ्यां गणयेन्मन्त्रवित्तमः ॥ ४९ ॥&lt;br&gt;&#xA;एकैकमङ्गुलीभिः स्याद्रेखाभिर्द्दशधा फलम् ।&lt;br&gt;&#xA;मणिभिः शतसाहस्रं माणिक्याऽनन्तमुच्यते ॥ ५० ॥&lt;br&gt;&#xA;त्रिंशद्भिः स्याद्धनं पुष्टिः सप्तविंशतिभिर्भवेत् ।&lt;br&gt;&#xA;पञ्चविंशतिभिर्मोक्षं पञ्चदश्याभिचारके ।&lt;br&gt;&#xA;पञ्चाशद्भिः कुलेशानि सर्वसिद्धिरुदीरिता ॥ ५१ ॥&lt;br&gt;&#xA;अङ्गुष्ठेन च मोक्षः स्यात्तर्जनी शत्रुनाशिनी ।&lt;br&gt;&#xA;मध्यमां धनदां विद्यात् शान्तिकर्मण्यनामिका ।&lt;br&gt;&#xA;कनिष्ठा स्तम्भन्याकर्षण्यङ्गुली सुप्रकीत्तीता ॥ ५२ ॥&lt;br&gt;&#xA;एतज्जपिष्यामीत्यादौ सङ्कल्प्य मन्त्रवित्तमः ।&lt;br&gt;&#xA;स्थिरासनो जपित्वाऽथ देव्यै सोदकमर्पयेत् ॥ ५३ ॥&lt;br&gt;&#xA;उच्चैर्जपोऽधमः प्रोक्त उपांशुमध्यमः स्मृतः ।&lt;br&gt;&#xA;उत्तमो मानसो देवि त्रिविधः कथितो जपः ॥ ५४ ॥&lt;br&gt;&#xA;अतिह्रस्वो व्याधिहेतुरतिदीर्घस्तपःक्षयः ।&lt;br&gt;&#xA;अक्षराक्षरसंयुक्तो यो मन्त्रः स न सिध्यति ॥ ५५ ॥&lt;br&gt;&#xA;मनसा यः स्मरेत् स्तोत्रं वचसा वा मनुं जपेत् ।&lt;br&gt;&#xA;उभयं निष्फलं देवि भिन्नभाण्डोदकं यथा ॥ ५६ ॥&lt;br&gt;&#xA;जातसूतकमादौ स्यात्तदन्ते मृतसूतकम् ।&lt;br&gt;&#xA;सूतकद्वयसंयुक्तो यो मन्त्रः स न सिध्यति ॥ ५७ ॥&lt;br&gt;&#xA;आद्यन्तरहितं कृत्वा मन्त्रमावर्त्तयेद्धिया ।&lt;br&gt;&#xA;सूतकद्वयनिर्मुक्तो यो मन्त्रः सर्वसिद्धिदः ॥ ५८ ॥&lt;br&gt;&#xA;मन्त्रार्थं मन्त्रचैतन्यं योनिमुद्रां न वेत्ति यः ।&lt;br&gt;&#xA;शतकोटिजपेनापि तस्य सिद्धिर्न जायते ॥ ५९ ॥&lt;br&gt;&#xA;सुप्तबीजाश्च ये मन्त्रा न दास्यन्ति फलं प्रिये ।&lt;br&gt;&#xA;मन्त्रा चैतन्यसहिताः सर्वसिद्धिकराः स्मृताः ॥ ६० ॥&lt;br&gt;&#xA;चैतन्यरहिता मन्त्राः प्रोक्ता वर्णास्तु केवलम् ।&lt;br&gt;&#xA;फलं नैव प्रयच्छन्ति लक्षकोटिजपादपि ॥ ६१ ॥&lt;br&gt;&#xA;मन्त्रोच्चारे कृते यादृक् स्वरूपं प्रथमं भवेत् ।&lt;br&gt;&#xA;शतैः सहस्रैर्लक्षैर्वा कोटिजापेन् तत् फलम् ॥ ६२ ॥&lt;br&gt;&#xA;हृत्कण्ठग्रन्थिभेदश्च सर्वावयववर्द्धनम् ।&lt;br&gt;&#xA;आनन्दाश्रु च पुलको देहावेशः कुलेश्वरि ।&lt;br&gt;&#xA;गद्गदोक्तिश्च सहसा जायते नात्र संशयः ॥ ६३ ॥&lt;br&gt;&#xA;सकृदुच्चरितेऽप्येवं मन्त्रे चैतन्यसंयुते ।&lt;br&gt;&#xA;दृश्यन्ते प्रत्यया यत्र पारम्पर्य तदुच्यते ॥ ६४ ॥&lt;br&gt;&#xA;रुद्धः कूटाक्षरो मुग्धो बद्धः क्रुद्धश्च भेदितः ।&lt;br&gt;&#xA;बालः कुमारो युवकः प्रौढो वृद्धश्च गवीतः ॥ ६५ ॥&lt;br&gt;&#xA;स्तम्भितो र्मूच्छितो मत्तः कीलितः खण्डितः शठः ।&lt;br&gt;&#xA;मन्दः पराङ्मुखश्छिन्नो बधिरोऽन्धस्त्वचेतनः ॥ ६६ ॥&lt;br&gt;&#xA;किङ्करः क्षुधितः स्तब्धः स्थानभ्रष्टञ्च पीडितः ।&lt;br&gt;&#xA;निःस्नेहो विकलो ध्वस्तो निर्जीवः खण्डितारिकः ॥ ६७ ॥&lt;br&gt;&#xA;सुप्तस्तिरस्कृतो नीचो मलिनश्च दुरासदः ।&lt;br&gt;&#xA;निःसत्त्वो निजीतो दग्धचपलश्च भयङ्करः ॥ ६८ ॥&lt;br&gt;&#xA;निस्त्रिंशो निन्दितः क्रूरः फलहीनो निकृन्तनः ।&lt;br&gt;&#xA;निर्वीर्यो भ्रमितो शप्त रुग्णः कष्टोऽङ्गहीनकः ।&lt;br&gt;&#xA;जडो रिपुरुदासीनो लज्जितो मोहितोऽलसः ॥ ६९ ॥&lt;br&gt;&#xA;षष्ट्येतान् मन्त्रदोषांश्च योऽज्ञात्वा प्रजपेन्मनुम् ।&lt;br&gt;&#xA;सिद्धिर्न जायते तस्य लक्षकोटिजपादपि ॥ ७० ॥&lt;br&gt;&#xA;कथ्यन्ते दश संस्कारा मन्त्रदोषहराः प्रिये ।&lt;br&gt;&#xA;जननं जीवनं पश्चात्ताडनं बोधनं ततः ॥ ७१ ॥&lt;br&gt;&#xA;अभिषेकोऽथ विमलीकरणाप्यायने तथा ।&lt;br&gt;&#xA;तर्पणं दीपनं गुप्तिः संस्काराः कुलनायिके ॥ ७२ ॥&lt;br&gt;&#xA;शाणोल्लोढानि शस्त्राणि यथा स्युनीशितानि वै ।&lt;br&gt;&#xA;मन्त्राश्च स्फूत्तीमायान्ति संस्कारैर्द्दशभिस्तथा ॥ ७३ ॥&lt;br&gt;&#xA;भक्ष्यं हविष्यं शाकादि विहितानि फलान्यपि ।&lt;br&gt;&#xA;मूलं शक्तु यवानाञ्च शस्तान्येतानि मन्त्रिणाम् ॥ ७४ ॥&lt;br&gt;&#xA;यस्यान्नपानपुष्टाङ्गः कुरुते धर्मसञ्चयम् ।&lt;br&gt;&#xA;अन्नदातुः फलं चार्द्धं कर्त्तुश्चार्द्धं न संशयः ॥ ७५ ॥&lt;br&gt;&#xA;तस्मात् सर्वप्रयत्नेन परान्नं वर्जयेत् सुधीः ।&lt;br&gt;&#xA;पुरश्चरणकाले च काम्यकर्मस्वपीश्वरि ॥ ७६ ॥&lt;br&gt;&#xA;जिह्वा दग्धा परान्नेन करौ दग्धौ प्रतिग्रहात् ।&lt;br&gt;&#xA;मनो दग्धं परस्त्रीभिः कार्यसिद्धिः कथं भवेत् ॥ ७७ ॥&lt;br&gt;&#xA;इन्द्राग्निरुद्रग्रहदृग्वेदार्कदिक्षडष्टसु ।&lt;br&gt;&#xA;षोडशमनुबाणाब्धितिथित्रयोदशस्वपि ॥ ७८ ॥&lt;br&gt;&#xA;लिखेत् षोडशकोष्ठेषु मातृकार्णान् विचक्षणः ।&lt;br&gt;&#xA;स्वनामाद्यक्षराद् यावन्मन्त्राद्यक्षरदर्शनम् ॥ ७९ ॥&lt;br&gt;&#xA;सिद्धादीन् कल्पयेन्मन्त्री कुर्यात् साध्यादिभिः पुनः ।&lt;br&gt;&#xA;चतुश्चतुवीभागेन सिद्धादीन् गणयेत् पुनः ॥ ८० ॥&lt;br&gt;&#xA;सिद्धसिद्धो जपात् सिद्धो द्विगुणात् सिद्धसाध्यकः ।&lt;br&gt;&#xA;सिद्धसुसिद्धोऽर्द्धजपात् सिद्धारिर्हन्ति बान्धवान् ॥ ८१ ॥&lt;br&gt;&#xA;साध्यसिद्धोऽतिसङ्क्लेशात् साध्यसाध्यो निरर्थकः ।&lt;br&gt;&#xA;साध्यसुसिद्धो भजनात् साध्यारिहन्ति गोत्रजान् ॥ ८२ ॥&lt;br&gt;&#xA;सुसिद्धसिद्धोऽर्द्धजपात्तत्साध्यस्तु यथोक्ततः ।&lt;br&gt;&#xA;तत्सुसिद्धो ग्रहादेव सुसिद्धारिः स्वगोत्रहा ॥ ८३ ॥&lt;br&gt;&#xA;अरिसिद्धः सुतं हन्यादरिसाध्यस्तु योषितम् ।&lt;br&gt;&#xA;तत्सुसिद्धः कुलं हन्ति स्वात्मानं हन्ति तद्रिपुः ॥ ८४ ॥&lt;br&gt;&#xA;सिद्धार्णा बान्धवाः प्रोक्ताः साध्यास्ते सेवकाः स्मृताः ।&lt;br&gt;&#xA;सुसिद्धाः पोषका ज्ञेयाः शत्रवो घातकाः स्मृताः ॥ ८५ ॥&lt;br&gt;&#xA;बान्धवा नवबार्णकाः स्युद्विषड्दश सेवकाः ।&lt;br&gt;&#xA;वह्निरुद्रमुनयस्तु(पोषका) द्वादशाष्टकचतुरस्तु(घातकाः) ।८६&lt;br&gt;&#xA;प्राप लोभा पटु प्राह्यं रुद्रस्याद्रिरुरुः करम् ।&lt;br&gt;&#xA;लोक लोप पटुः प्रायः खलोघोभेदिताः प्रिये ।&lt;br&gt;&#xA;वर्णाः क्रमात् स्वरान्तौ तु रेवत्यंशगतौ तदा ॥ ८७ ॥&lt;br&gt;&#xA;जन्म सम्पद् विपत् क्षेम प्रत्यरिः साधको वधः ।&lt;br&gt;&#xA;मित्रं परममित्रञ्च जन्मादीनि पुनः पुनः ॥ ८८ ॥&lt;br&gt;&#xA;वालं गौरं खुरं शोणं शमीशोभेति राशिषु ।&lt;br&gt;&#xA;क्रमेण भेदिता वर्णाः कन्यायां शादयः स्मृता ॥ ८९ ॥&lt;br&gt;&#xA;लग्नो धनं भ्रातृबन्धुपुत्रशत्रुकलत्रकाः ।&lt;br&gt;&#xA;मरणं धर्मकर्माय व्यया द्वादश राशयः ॥ ९० ॥&lt;br&gt;&#xA;स्वराशेर्मन्त्रशश्यन्तं गणनीयं विचक्षणैः ।&lt;br&gt;&#xA;अज्ञाते राशिनक्षत्रे नामाद्यक्षरराशितः ॥ ९१ ॥&lt;br&gt;&#xA;नामाद्यक्षरमारभ्य यावन्मन्त्रादिमाक्षरम् ।&lt;br&gt;&#xA;त्रिधा कृत्वा स्वरैभिन्द्यात्तदन्यद्विपरीतकम् ॥ ९२ ॥&lt;br&gt;&#xA;कृत्वाधिकमृणं ज्ञेयम् ऋणी चेन्मन्त्रवित्तमः ।&lt;br&gt;&#xA;स्वयमृणी चेत्तन्मन्त्रं जपेत्पूर्वमृणी यतः ॥ ९३ ॥&lt;br&gt;&#xA;वाय्वग्निभूजलाकाशाः पञ्चाशल्लिपयः क्रमात् ।&lt;br&gt;&#xA;पञ्च ह्रस्वाः पञ्च दीर्घा बिन्द्वन्ताः सन्धिसम्भवाः ।&lt;br&gt;&#xA;कादयः पञ्चशः षक्षसहान्ताश्च प्रकीत्तीताः ॥ ९४ ॥&lt;br&gt;&#xA;महीसलिलयोमीत्रमनिलानलयोरपि ।&lt;br&gt;&#xA;शात्रवं वैपरीत्येन मैत्रं सर्वत्र चापरम् ॥ ९५ ॥&lt;br&gt;&#xA;परस्परविरुद्धानां वर्णानां यत्र सङ्गतिः ।&lt;br&gt;&#xA;वर्जयेत्तादृशं मन्त्रं नाशकृत्तत् कुलेश्वरि ॥ ९६ ॥&lt;br&gt;&#xA;एकाक्षरे तथा कूटे त्रैपुरे मन्त्रनायिके ।&lt;br&gt;&#xA;स्त्रीदत्ते स्वप्नलब्धे च सिद्धादीन्नैव शोधयेत् ॥ ९७ ॥&lt;br&gt;&#xA;मन्त्रसिद्धोपदिष्टेषु चतुराम्नायजेषु च ।&lt;br&gt;&#xA;मालामन्त्रेषु देवेशि सिद्धादीन्नैव शोधयेत् ॥ ९८ ॥&lt;br&gt;&#xA;नृसिंहार्कवराहाणां प्रासादप्रणवस्य च ।&lt;br&gt;&#xA;सपिण्डाक्षरमन्त्राणां सिद्धादीन्नैव शोधयेत् ॥ ९९ ॥&lt;br&gt;&#xA;मनोऽन्यत्र शिवोऽन्यत्र शक्तिरन्यत्र मारुतः ।&lt;br&gt;&#xA;न सिध्यति वरारोहे लक्षकोटिजपादपि ॥ १०० ॥&lt;br&gt;&#xA;वादार्थं पठ्यते विद्या परार्थं क्रियते जपः ।&lt;br&gt;&#xA;ख्यात्यर्थं दीयते दानं कथं सिद्धिर्वरानने ॥ १०१ ॥&lt;br&gt;&#xA;धनार्थं गम्यते तीर्थं दम्भार्थं क्रियते तपः ।&lt;br&gt;&#xA;कार्यार्थे देवतापूजा कथं सिद्धिर्नु जायते ॥ १०२ ॥&lt;br&gt;&#xA;अमेध्येन तु देहेन न्यासं देवार्चनं जपम् ।&lt;br&gt;&#xA;होमं कुवन्ति चेन्मूढास्तत् सर्वं निष्फलं भवेत् ॥ १०३ ॥&lt;br&gt;&#xA;विण्मूत्रत्यागशेषादियुक्तः कर्म करोति यः ।&lt;br&gt;&#xA;जपार्चनादिकं सर्वमपवित्रं भवेत् प्रिये ॥ १०४ ॥&lt;br&gt;&#xA;मलिनाम्बरकेशादिमुखदौर्गन्धसंयुतः ।&lt;br&gt;&#xA;यो जपेत्तं दहत्याशु देवता सुजुगुप्सिता ॥ १०५ ॥&lt;br&gt;&#xA;आलस्यं जृम्भणं निद्रां क्षुतं निष्ठीवनं भयम् ।&lt;br&gt;&#xA;नीचाङ्गस्पर्शनं कोपं जपकाले विवर्जयेत् ॥ १०६ ॥&lt;br&gt;&#xA;अत्याहारः प्रलापश्च प्रजल्पो नियमाग्रहः ।&lt;br&gt;&#xA;अन्यासङ्गश्च लौल्यञ्च षड्भिर्मन्त्रो न सिध्यति ॥ १०७ ॥&lt;br&gt;&#xA;उष्णीशी कञ्चुकी नग्नो मुक्तकेशो गणावृतः ।&lt;br&gt;&#xA;अपवित्रोत्तरीयश्चाशुचिर्गच्छंश्च नो जपेत् ॥ १०८ ॥&lt;br&gt;&#xA;जाड्यं दुःखं तृणच्छेदं विवादं वा मनोरथम् ।&lt;br&gt;&#xA;बहिस्तु देहवायुञ्च जपकाले विवर्जयेत् ॥ १०९ ॥&lt;br&gt;&#xA;शान्तः शुचिमिताहारो भूशायी भक्तिमान् वशी ।&lt;br&gt;&#xA;निर्द्वन्द्वः स्थिरधीमौनी संयतात्मा जपेत् प्रिये ॥ ११० ॥&lt;br&gt;&#xA;विश्वासास्तिक्यकरुणाश्रद्धानियमनिश्चयैः ।&lt;br&gt;&#xA;सन्तोषौत्सुक्यधर्मादिगुणैर्युक्तो जपेन्नरः ॥ १११ ॥&lt;br&gt;&#xA;सुगन्धिपुष्पाभरणवस्त्रादिभिरलङ्कृतः ।&lt;br&gt;&#xA;तस्य हस्तगता सिद्धिर्नान्यस्य जपकोटितः ॥ ११२ ॥&lt;br&gt;&#xA;तन्निष्ठस्तद्गतप्राणस्तच्चित्तस्तत्परायणः ।&lt;br&gt;&#xA;तत्पदार्थानुसन्धानं कुर्वन् मन्त्रं जपेत् प्रिये ॥ ११३ ॥&lt;br&gt;&#xA;जपात् श्रान्तः पुनर्ध्यायेद्ध्यानात् श्रान्तः पुनर्जपेत् ।&lt;br&gt;&#xA;जपध्यानादियुक्तस्य क्षिप्रं मन्त्रः प्रसिध्यति ॥ ११४ ॥&lt;br&gt;&#xA;इति ते कथितं किञ्चित् पुरश्चरणलक्षणम् ।&lt;br&gt;&#xA;समासेन कुलेशानि किं भूयः श्रोतुमिच्छसि ॥ ११५ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;पुरश्चरणादिकथनं नाम पञ्चदशोल्लासः ॥ १५ ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/16/</guid>
      <description>&lt;p&gt;अथ षोडशोल्लासः&lt;/p&gt;&#xA;&lt;p&gt;श्रीदेव्युवाच&lt;br&gt;&#xA;कुलेश श्रोतुमिच्छामि करुणामृतवारिधे ।&lt;br&gt;&#xA;काम्यकर्मविधानञ्च वद मे परमेश्वर ॥ १ ॥&lt;br&gt;&#xA;ईश्वर उवाच &lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणामात्रेण प्रयोगनिपुणो भवेत् ॥ २ ॥&lt;br&gt;&#xA;मन्त्री विशुद्धहृदयः पूर्वोक्तनियमान्वितः ।&lt;br&gt;&#xA;श्रीप्रासादपरामन्त्रं तत्त्वलक्षं जपेत् प्रिये ॥ ३ ॥&lt;br&gt;&#xA;दशांशं जुहुयाद्देवि संस्कृते हव्यवाहने ।&lt;br&gt;&#xA;दशांशं तर्पयेद्दुग्धैः सलिलैः शालितण्डुलैः ॥ ४ ॥&lt;br&gt;&#xA;गन्धपुष्पाक्षताकल्पधनवस्त्रादिभिः प्रिये ।&lt;br&gt;&#xA;भक्ष्याथोन्यान्नपानाद्यैर्हव्यद्रव्यैर्मनोहरैः ॥ ५ ॥&lt;br&gt;&#xA;तोषयेद् योगिनीचक्रं यथाविभवविस्तरम् ।&lt;br&gt;&#xA;एवं न्यासजपध्यानसहोमार्च्चनतर्पणः ॥ ६ ॥&lt;br&gt;&#xA;मन्त्री सिद्धिमनुर्द्देवि साक्षात् परशिवो भवेत् ।&lt;br&gt;&#xA;ततः स्वमनसोऽभीष्टान् प्रयोगान् कुलनायिके ॥ ७ ॥&lt;br&gt;&#xA;मन्त्रेणानेन मतिमान् साधयेद् भुक्तिमुक्तये ।&lt;br&gt;&#xA;सिद्धमन्त्रस्य सिध्यन्ति षट् कर्माणि न संशयः ।&lt;br&gt;&#xA;नैव सिध्यन्त्यसिद्धस्य देवताशापमाप्नुयात् ॥ ८ ॥&lt;br&gt;&#xA;काम्यप्रयोगकर्त्तॄणां परलोको न विद्यते ।&lt;br&gt;&#xA;प्रयोगसिद्धिरेवैषां फलमन्यन्न तु प्रिये ॥ ९ ॥&lt;br&gt;&#xA;एकस्यापि विधानस्य न कुत्रापि फलद्वयम् ।&lt;br&gt;&#xA;देवेशि दृश्यते तस्मान्निष्कामो देवतां यजेत् ॥ १० ॥&lt;br&gt;&#xA;होमतर्पणमन्त्राद्यैर्न्यासध्यानविशेषकैः ।&lt;br&gt;&#xA;आत्मनश्च परस्यापि षट् कर्माणि समाचरेत् ॥ ११ ॥&lt;br&gt;&#xA;प्रयोगान्ते चक्रपूजां विधिनैव समाचरेत् ।&lt;br&gt;&#xA;लक्षमेकं जपेन्मन्त्रं न्यासध्यानसमन्वितः ॥ १२ ॥&lt;br&gt;&#xA;प्रयोगदोषशान्त्यर्थमात्मरक्षार्थमेव च ।&lt;br&gt;&#xA;न चेत् फलं न चाप्नोति देवताशापमाप्नुयात् ॥ १३ ॥&lt;br&gt;&#xA;तिथिवारञ्च नक्षत्रं योगमासर्त्तु पक्षकम् ।&lt;br&gt;&#xA;दीपेशं कुलचक्राणि ज्ञात्वा कर्माणि साधयेत् ॥ १४ ॥&lt;br&gt;&#xA;ऋषिष्छन्दोदेवताङ्गन्यासध्यानार्च्चनादिकम् ।&lt;br&gt;&#xA;बीजं शक्तिं कीलकञ्च ज्ञात्वा मन्त्राणि साधयेत् ॥ १५ ॥&lt;br&gt;&#xA;पुत्रबान्धवदाराश्च राशिवर्णानुकूलता ।&lt;br&gt;&#xA;भूतमैत्रीं तथोद्यन्तं ज्ञात्वा मन्त्राणि साधयेत् ॥ १६ ॥&lt;br&gt;&#xA;मन्त्रविद्याऽभेदरूपं निद्राञ्च बोधरूपकम् ।&lt;br&gt;&#xA;स्त्रीपुन्नपुंसकादींश्च ज्ञात्वा कर्माणि साधयेत् ॥ १७ ॥&lt;br&gt;&#xA;स्वरवर्णपदद्वित्वं विदुश्चैतन्यसूतकम् ।&lt;br&gt;&#xA;हृस्वदीर्घप्लुतादींश्च ज्ञात्वा मन्त्राणि साधयेत् ॥ १८ ॥&lt;br&gt;&#xA;पञ्चशुद्ध्यासनप्राणायामन्यासाक्षमालिकाः ।&lt;br&gt;&#xA;दोषसंस्कारमुद्रादीन् ज्ञात्वा कर्माणि साधयेत् ॥ १९ ॥&lt;br&gt;&#xA;तथैवासनदिग्बन्धनाडीबन्धादिसङ्गतिम् ।&lt;br&gt;&#xA;देवताकालमुद्रादि ज्ञात्वा कर्माणि साधयेत् ॥ २० ॥&lt;br&gt;&#xA;साध्यसाधककर्माणि लेखनीद्रव्यपञ्चकम् ।&lt;br&gt;&#xA;स्थानं यन्त्रं प्रमाणञ्च ज्ञात्वा कर्माणि साधयेत् ॥ २१ ॥&lt;br&gt;&#xA;उत्पत्तिवासनावर्णमूत्तीसंस्कारसंस्थितम् ।&lt;br&gt;&#xA;कुण्डद्रव्यप्रमाणादीन् ज्ञात्वा होमं समाचरेत् ॥ २२ ॥&lt;br&gt;&#xA;अग्निप्रभां धूम्रवर्णध्वनिगन्धशिखाकृतीः ।&lt;br&gt;&#xA;शुभचेष्टादिकं ज्ञात्वा कल्पयेत्तु शुभाशुभम् ॥ २३ ॥&lt;br&gt;&#xA;मन्त्रतत्त्वानुसन्धानदेहावेशादिलक्षणम् ।&lt;br&gt;&#xA;मन्त्रोच्चारणभेदञ्च ज्ञात्वा कर्माणि साधयेत् ॥ २४ ॥&lt;br&gt;&#xA;मण्डलं कलसद्रव्यशुद्धि गन्धाष्टकादिकम् ।&lt;br&gt;&#xA;दीक्षानामप्रदानादि ज्ञात्वा दीक्षां समाचरेत् ॥ २५ ॥&lt;br&gt;&#xA;नित्यं नैमित्तिकं काम्यं नियमं नाम वासनाम् ।&lt;br&gt;&#xA;पूजाधारणयन्त्रादि ज्ञात्वा कर्माणि साधयेत् ॥ २६ ॥&lt;br&gt;&#xA;पूजागृहप्रवेशादिकुलपूजकलक्षणम् ।&lt;br&gt;&#xA;कुलद्रव्यादिशुद्धिञ्च ज्ञात्वा पूजां समाचरेत् ॥ २७ ॥&lt;br&gt;&#xA;अन्तर्यागं बहिर्यागं घटार्घ्यस्थापनादिकम् ।&lt;br&gt;&#xA;पञ्चपुष्पाञ्जलिं देवि ज्ञात्वा कर्माणि साधयेत् ॥ २८ ॥&lt;br&gt;&#xA;पात्राधारालिपिशितं कलामुद्राध्वमेलनम् ।&lt;br&gt;&#xA;बटुकादिबलिं देवि ज्ञात्वा कर्माणि साधयेत् ॥ २९ ॥&lt;br&gt;&#xA;कुलाकुलाख्यसहजशक्तिभेदञ्च लक्षणम् ।&lt;br&gt;&#xA;शुभलक्षणसंयुक्तं स्त्रीसंस्कारार्चनादिकम् ।&lt;br&gt;&#xA;देवि सम्भोगकालञ्च ज्ञात्वा शक्तिं परिग्रहेत् ॥ ३० ॥&lt;br&gt;&#xA;पानभेदं फलोल्लासप्रमाणं स्थितिलक्षणम् ।&lt;br&gt;&#xA;तत्त्वत्रयस्य स्वीकारं ज्ञात्वा कुलसुधां पिबेत् ॥ ३१ ॥&lt;br&gt;&#xA;चक्रप्रवेशं प्रणति स्थिति निर्गमनं प्रिये ।&lt;br&gt;&#xA;योगिनीभोगचेष्टादि ज्ञात्वा भवति कौलिकः ॥ ३२ ॥&lt;br&gt;&#xA;रत्युल्लासनकालञ्च कुलदीपनिवेदनम् ।&lt;br&gt;&#xA;शान्तस्तवादिपठनं ज्ञात्वा स्यात् कुलदेशिकाः ॥ ३३ ॥&lt;br&gt;&#xA;मिथुनानुग्रहाष्टाष्टपुष्पिणीकन्यकार्च्चनाम् ।&lt;br&gt;&#xA;विशेषतिथिपूजाञ्च ज्ञात्वा कर्माणि साधयेत् ॥ ३४ ॥&lt;br&gt;&#xA;आम्नायभेदं सङ्केतं पुष्पसङ्कोचमेव च ।&lt;br&gt;&#xA;गुरुत्रयं सम्प्रदाय ज्ञात्वा कर्माणि साधयेत् ॥ ३५ ॥&lt;br&gt;&#xA;श्रौतविद्याकुलाचारं मनुभेदञ्च पादुकाम् ।&lt;br&gt;&#xA;चरणत्रितयं देवि ज्ञात्वा कर्माणि साधयेत् ॥ ३६ ॥&lt;br&gt;&#xA;स्वाधिकस्य समन्यूनकौलिकाराधनक्रमम् ।&lt;br&gt;&#xA;सिद्धमुद्राधरार्चादि ज्ञात्वा कर्माणि साधयेत् ॥ ३७ ॥&lt;br&gt;&#xA;गुर्वग्निप्रेतसंस्कारमन्त्येष्टिं दिग्बलिक्रमम् ।&lt;br&gt;&#xA;मोक्षदीपविधानादि ज्ञात्वा कर्माणि साधयेत् ॥ ३८ ॥&lt;br&gt;&#xA;इत्याद्याः कथिताः किञ्चिद्विशेषाः कुलनायिके ।&lt;br&gt;&#xA;सर्वेषामेव मन्त्राणां विधिः साधारणक्रमः ॥ ३९ ॥&lt;br&gt;&#xA;मन्त्राः पुरुषदेवाः स्युवीद्याः स्त्रीदेवताः प्रिये ।&lt;br&gt;&#xA;मन्त्राः पुंसो हुम्फडन्ताः प्राणे चरति दक्षिणे ।&lt;br&gt;&#xA;प्रबुध्यन्तेऽग्निजायान्ता विद्याः स्त्रीदेवताः प्रिये ॥ ४० ॥&lt;br&gt;&#xA;वामे प्राणे प्रबुध्यन्ते नमोऽन्ताः स्युर्नपुंसकाः ।&lt;br&gt;&#xA;नाडीद्वयगते प्राणे सर्वे बोधं प्रयान्ति च ॥ ४१ ॥&lt;br&gt;&#xA;शान्तिके मनवः सौम्या भूयिष्ठेन्द्वमृताक्षराः ।&lt;br&gt;&#xA;स्वाहान्ताः स्युवीयत्प्रायाश्चाग्नेयाः क्रूरकर्मसु ॥ ४२ ॥&lt;br&gt;&#xA;फट् च पुष्टौ वषट् वश्ये हुम्फट् चैव तु मारणे ।&lt;br&gt;&#xA;स्तम्भने च नमः प्रोक्तं स्वाहा शान्तिकपौष्टिके ॥ ४३ ॥&lt;br&gt;&#xA;होमतर्पणयोः स्वाहा न्यासपूजनयोर्नमः ।&lt;br&gt;&#xA;मन्त्रान्ते योजयेन्मन्त्री जपकाले यथास्थितम् ॥ ४४ ॥&lt;br&gt;&#xA;शान्तिके राजतं ताम्रं भूर्जपत्रन्तु वश्यके ।&lt;br&gt;&#xA;सर्वकार्येषु सौवर्णे क्रूरे स्यात् प्रेतकर्पटम् ॥ ४५ ॥&lt;br&gt;&#xA;त्रिगन्धं शान्तिके प्रोक्तं पञ्चगन्धञ्च वश्यके ।&lt;br&gt;&#xA;सर्वकार्यंष्वष्टगन्धं क्रूरे चाष्टविषाणि च ॥ ४६ ॥&lt;br&gt;&#xA;शान्तके लेखनी दूर्वा वश्यादौ शिखिपुच्छिका ।&lt;br&gt;&#xA;हेम्ना तु सर्वकार्याणि क्रूरे स्यात् काकपुच्छिका ॥ ४७ ॥&lt;br&gt;&#xA;स्वगृहे शान्तिकर्मं स्याद्वश्याद्यं चण्डिकालये ।&lt;br&gt;&#xA;सर्वकार्यं देवगृहे श्मशाने क्रूरकर्म च ॥ ४८ ॥&lt;br&gt;&#xA;लक्षणान्येवमादीनि ज्ञात्वा गुरुमुखात् प्रिये ।&lt;br&gt;&#xA;सर्वकर्माणि कुर्वीत मन्त्री तत्तत्फलाप्तये ॥ ४९ ॥&lt;br&gt;&#xA;मूले प्रासादबीजञ्च तरुणादित्यसन्निभम् ।&lt;br&gt;&#xA;उत्तमाङ्गे पराबीजं चन्द्रायुतसमप्रभम् ॥ ५० ॥&lt;br&gt;&#xA;परस्परजनस्पर्शजनितानन्दनिर्भरः ।&lt;br&gt;&#xA;मूलादिब्रह्मरन्ध्रान्तम् अनवच्छिन्नरूपिभिः ॥ ५१ ॥&lt;br&gt;&#xA;परामृतरसासेकैः सिक्तमापादमस्तकम् ।&lt;br&gt;&#xA;आत्मानं भावयेन्नित्यं स भवेदजरामरः ॥ ५२ ॥&lt;br&gt;&#xA;एवं ध्यात्वा कुलेशानि सर्वकर्माणि साधयेत् ।&lt;br&gt;&#xA;सिध्यन्ति तरसा देवि नात्र कार्या विचारणा ॥ ५३ ॥&lt;br&gt;&#xA;ध्यानभेदं प्रवक्ष्यामि सर्वसिद्धिकरं प्रिये ।&lt;br&gt;&#xA;ईप्सितं लभते येन पूजाहोमादिकं विना ॥ ५४ ॥&lt;br&gt;&#xA;स्थाने मनोहरे देवि साधकः स्थिरमानसः ।&lt;br&gt;&#xA;स्थितो मृद्वासने ध्यायेद् गुरुवन्दनपूर्वकम् ॥ ५५ ॥&lt;br&gt;&#xA;मस्तकस्थितसम्पूर्णचन्द्रमण्डलमध्यगम् ।&lt;br&gt;&#xA;श्रीप्रासादपराबीजं षोडशस्वरसंयुतम् ॥ ५६ ॥&lt;br&gt;&#xA;शुद्धस्फटिककर्पूरकुन्देन्दुधवलं प्रिये ।&lt;br&gt;&#xA;सच्चन्द्रबिम्बसञ्जातसुधाप्लावितविग्रहम् ॥ ५७ ॥&lt;br&gt;&#xA;आत्मानं भावयेन्नित्यं निश्चलेनान्तरात्मना ।&lt;br&gt;&#xA;सर्वारिष्टं विलीयेत शुभश्रीपुष्टिकारकम् ॥ ५८ ॥&lt;br&gt;&#xA;श्रीप्रासादपरामन्त्रमष्टोत्तरसहस्रकम् ।&lt;br&gt;&#xA;तरुणोल्लाससहितो मण्डलं पूजयेत् प्रिये ॥ ५९ ॥&lt;br&gt;&#xA;अपमृत्युमहारोगजरामरणजं भयम् ।&lt;br&gt;&#xA;ग्रहापस्मारवेतालभूतोन्मादादिजं भयम् ॥ ६० ॥&lt;br&gt;&#xA;जित्वाधिव्याधिरहितः पुत्रपौत्रसमन्वितः ।&lt;br&gt;&#xA;जीवेद्वर्षशतं साग्रं पूजितः सर्वमानवः ॥ ६१ ॥&lt;br&gt;&#xA;अश्रुतं बुध्यते शास्त्रं कविता निर्मला भवेत् ।&lt;br&gt;&#xA;चिन्मयो जायते साक्षान्नात्र कार्या विचारणा ॥ ६२ ॥&lt;br&gt;&#xA;ज्वरोन्मादादिरोगेषु जपेच्छिरसि चिन्तयन् ।&lt;br&gt;&#xA;शूलवातव्रणग्रन्थिमूत्रकृच्छ्रादिसम्भवे ।&lt;br&gt;&#xA;तत्तत्स्थानेषु देवेशि पूर्ववच्चिन्तयन् जपेत् ॥ ६३ ॥&lt;br&gt;&#xA;महारोगेषु जातेषु सर्वाङ्गेषु विचिन्तयेत् ।&lt;br&gt;&#xA;तत्क्षणाच्छान्तिमायान्ति रोगाः सर्वे न संशयः ॥ ६४ ॥&lt;br&gt;&#xA;दशेन्द्रियेषु यो ध्यायेल्लभेदिन्द्रियसौष्ठवम् ।&lt;br&gt;&#xA;यत्र बीजं स्मरेत्तत्र तत्फलं भवति ध्रुवम् ॥ ६५ ॥&lt;br&gt;&#xA;सदा यश्चिन्तयेन्मूध्नी स भवेदजरामरः ।&lt;br&gt;&#xA;सर्वरोगप्रहरणं विद्यारोग्यप्रदं प्रिये ॥ ६६ ॥&lt;br&gt;&#xA;अस्मात् परतरध्यानं नास्ति सत्यं न संशयः ।&lt;br&gt;&#xA;सात्त्विकध्यानजं देवि फलमेतदुदीरितम् ॥ ६७ ॥&lt;br&gt;&#xA;शान्तिकर्माणि सर्वाणि विधिनानेन कारयेत् ।&lt;br&gt;&#xA;विधिनानेन देवेशि सौभाग्यमतुलं भवेत् ॥ ६८ ॥&lt;br&gt;&#xA;द्वादशाधारपद्मेषु द्वादशस्वरसंयुतम् ।&lt;br&gt;&#xA;बीजं सञ्चिन्तयेद् यस्तु स भवेदजरामरः ॥ ६९ ॥&lt;br&gt;&#xA;षडाधारेषु षड्दीर्घयुक्तं बीजं विचिन्तयेत् ।&lt;br&gt;&#xA;षडाधारस्थदेवीभिः पूज्यते कुलनायिके ॥ ७० ॥&lt;br&gt;&#xA;हृत्पद्मकणीकामध्ये सूर्यमण्डलसंस्थितम् ।&lt;br&gt;&#xA;पराप्रासादबीजन्तु तरुणारुणसन्निभम् ॥ ७१ ॥&lt;br&gt;&#xA;जवाबन्धूकसिन्दूरपद्मरागप्रभोज्ज्वलम् ।&lt;br&gt;&#xA;पञ्चविशतिभिः स्पर्शाक्षरैः संवीतमम्बिके ॥ ७२ ॥&lt;br&gt;&#xA;तत्प्रभापटलच्छायाव्यक्तीकृतजगत्त्रयम् ।&lt;br&gt;&#xA;आत्मानञ्च स्मरेद्देवि निश्चलेनान्तरात्मना ॥ ७३ ॥&lt;br&gt;&#xA;पराप्रासादबीजन्तु तरुणोल्लाससंयुतः ।&lt;br&gt;&#xA;अष्टोत्तरसहस्रन्तु मण्डलं प्रजपेत् सुधीः ॥ ७४ ॥&lt;br&gt;&#xA;देवदानवगन्धर्वसिद्धकिन्नरगुह्यकान् ।&lt;br&gt;&#xA;विद्याधरान्मुनीन् यक्षान् नागानप्सरसः स्त्रियः ॥ ७५ ॥&lt;br&gt;&#xA;सिंहव्याघ्रोरगेन्द्रादीनन्यान् दुष्टमृगानपि ।&lt;br&gt;&#xA;वश्यान् करोत्यसन्देहं किं पुनर्मानवादिकान् ॥ ७६ ॥&lt;br&gt;&#xA;महदैश्वर्यमाप्नोति स्वर्गभोगादिकं प्रिये ।&lt;br&gt;&#xA;यस्य मूध्नी स्मरन् जप्यात् स वश्यो जायते हठात् ॥ ७७ ॥&lt;br&gt;&#xA;राजसध्यानजं देवि फलमेतदुदीरितम् ।&lt;br&gt;&#xA;वश्यकर्माणि सर्वाणि विधिनानेन कारयेत् ॥ ७८ ॥&lt;br&gt;&#xA;सर्ववश्यकरं देवि सर्वैश्वर्यफलप्रदम् ।&lt;br&gt;&#xA;अस्मात् परतरं ध्यानं नास्ति सत्यं न संशयः ॥ ७९ ॥&lt;br&gt;&#xA;लिखेत्त्रिकोणं षट्कोणम् अष्टारञ्च महीपुरम् ।&lt;br&gt;&#xA;मूलमन्त्रं लिखेन्मध्ये साध्यनामसमन्वितम् ॥ ८० ॥&lt;br&gt;&#xA;षट्कोणेषु षडङ्गानि विलिखेत् परमेश्वरि ।&lt;br&gt;&#xA;केशरेषु स्वरानष्टौ वर्गान् पत्रेषु पार्वति ॥ ८१ ॥&lt;br&gt;&#xA;भूगृहस्य चतुष्कोणे विलिखेन्मूलमम्बिके ।&lt;br&gt;&#xA;पञ्चवर्णरजोभिश्च शुभं दृष्टिमनोहरम् ॥ ८२ ॥&lt;br&gt;&#xA;एवं यन्त्रं समालिख्य विधिवन्मन्त्रवित्तमः ।&lt;br&gt;&#xA;एकत्रिषड्वसुचतुःकलसान् स्थापयेत् प्रिये ॥ ८३ ॥&lt;br&gt;&#xA;मध्यादिचतुरस्रान्तं द्वात्रिंशत् कलसान् प्रिये ।&lt;br&gt;&#xA;अथवाष्टादशेशानि सप्त वा दश वा प्रिये ॥ ८४ ॥&lt;br&gt;&#xA;चतुरो वाप्यथैकं वा कुर्यात् साधकसत्तमः ।&lt;br&gt;&#xA;अस्थिरक्तशिरातन्तुमृण्मांसं रुधिरं जलम् ॥ ८५ ॥&lt;br&gt;&#xA;चर्मवस्त्रशिलाकूर्मनारिकेलफलं शिरः ।&lt;br&gt;&#xA;मन्त्रप्राणसमायुक्तां यजेत् कलसदेवताम् ॥ ८६ ॥&lt;br&gt;&#xA;सावित्रीनापराङ्गानि मातरोज् भैरवान्विताः ।&lt;br&gt;&#xA;विदिक्षु गुरुविघ्नेशदुर्गाक्षेत्रपतीन् प्रिये ॥ ८७ ॥&lt;br&gt;&#xA;कलसेषु समभ्यर्च्य विधिवन्मन्त्रवित्तमः ।&lt;br&gt;&#xA;अभिषिञ्चेत् प्रियं शिष्यं सर्वपापप्रशान्तये ॥ ८८ ॥&lt;br&gt;&#xA;आयुः श्रीकान्तिसौभाग्यविद्यारोग्यादिकं भवेत् ।&lt;br&gt;&#xA;राजाभिषिक्तो लभते चतुःसागरगां महीम् ॥ ८९ ॥&lt;br&gt;&#xA;अकिञ्चनोऽभिषिक्तश्च महदैश्वर्यमाप्नुयात् ।&lt;br&gt;&#xA;वन्ध्याभिषिक्ता लभते पुत्रं सर्वगुणान्वितम् ॥ ९० ॥&lt;br&gt;&#xA;भूतापमृत्युरोगाद्या विनश्यन्ति न संशयः ।&lt;br&gt;&#xA;त्रिलौहे वापि भूर्जे वा लिखित्वा यन्त्रमुत्तमम् ॥ ९१ ॥&lt;br&gt;&#xA;विधृतं बाहुना देवि सर्वरक्षाकरं भवेत् ।&lt;br&gt;&#xA;आयुरारोग्यमैश्वर्यं विद्यालाभं यशो जयम् ॥ ९२ ॥&lt;br&gt;&#xA;यद् यत् स्वमनसोऽभीष्टं तत्तदाप्नोत्यसंशयः ।&lt;br&gt;&#xA;खड्गवश्यं वयःस्तम्भं यक्षिण्यञ्जनपादुकाम् ॥ ९३ ॥&lt;br&gt;&#xA;अणिमाद्यष्टसिद्ध्यादि महारसरसायनम् ।&lt;br&gt;&#xA;सञ्जीवयोगगुटिकाप्रमुखाखिलसिद्धयः ॥ ९४ ॥&lt;br&gt;&#xA;पराप्रासादमन्त्रज्ञैर्दृश्यन्ते नात्र संशयः ।&lt;br&gt;&#xA;षट् कर्माणि प्रयुञ्जीत नान्यथा भवति प्रिये ॥ ९५ ॥&lt;br&gt;&#xA;पीतद्रव्यैर्हरिद्राद्यैः समित्पत्रफलादिभिः ।&lt;br&gt;&#xA;जुहुयात् पूर्ववन्मन्त्री देवताध्यानतत्परः ॥ ९६ ॥&lt;br&gt;&#xA;वाक्श्रोत्रगतिदृक्सेनानदीग्रहरिपून् प्रिये ।&lt;br&gt;&#xA;नानादुष्टमृगान् देवि स्तम्भयेन्नात्र संशयः ॥ ९७ ॥&lt;br&gt;&#xA;ग्रहवेगादिदुष्टानां विनाशनकरं प्रिये ।&lt;br&gt;&#xA;अस्मात् परतरं ध्यानं नास्ति सत्यं न संशयः ॥ ९८ ॥&lt;br&gt;&#xA;तामसध्यानजं देवि फलमेतदुदीरितम् ।&lt;br&gt;&#xA;दुष्टमारणकर्माणि विधिनानेन साधयेत् ॥ ९९ ॥&lt;br&gt;&#xA;इत्यादि ध्यानभेदेन ज्ञात्वा गुरुमुखात् प्रिये ।&lt;br&gt;&#xA;षट् कर्माणि प्रयुञ्जीत नान्यथा वीरवन्दिते ॥ १०० ॥&lt;br&gt;&#xA;खदिरश्वेतमन्दारसितभानुसमिद्वरैः ।&lt;br&gt;&#xA;पलाशोदुम्बराश्वत्थप्लक्षापामार्गसत्वचैः ॥ १०१ ॥&lt;br&gt;&#xA;नन्द्यावर्त्तसिताम्भोजहयारिकुसुमादिभिः ।&lt;br&gt;&#xA;सितैरन्यैः शुभैर्द्र्रव्यैः समित्पत्रफलान्तरः ॥ १०२ ॥&lt;br&gt;&#xA;भक्ष्यैश्च पायसैर्दूर्वासहितैस्तिलतण्डुलैः ।&lt;br&gt;&#xA;मधुरत्रयसंयुक्तैर्मन्त्रवित् कुलनायिके ॥ १०३ ॥&lt;br&gt;&#xA;एकेन वाथ सर्वैर्वा तत्कार्यगुरुलाघवम् ।&lt;br&gt;&#xA;ज्ञात्वा देवि सहस्रन्तु जुहुयादथ पञ्च वा ॥ १०४ ॥&lt;br&gt;&#xA;अयुतं नियुतं वापि प्रयुतं वा कुलेश्वरि ।&lt;br&gt;&#xA;तत्तत्कर्मोदिते कुण्डे संस्कृते हव्यवाहने ॥ १०५ ॥&lt;br&gt;&#xA;आवाह्य देवतामस्मिन् ध्यात्वा सावरणां प्रिये ।&lt;br&gt;&#xA;विधिवज्जुहुयाद्देवि तद्गतेनान्तरात्मना ॥ १०६ ॥&lt;br&gt;&#xA;सर्वरोगव्रणोन्मादापस्मारोत्पातयक्ष्मजम् ।&lt;br&gt;&#xA;सर्वदुःखप्रशमनं तत्क्षणान्नात्र संशयः ॥ १०७ ॥&lt;br&gt;&#xA;अनेन सर्वशान्तिञ्च ज्ञानं विद्यां लभेत् प्रिये ।&lt;br&gt;&#xA;कदम्बाशोकवकुलपुन्नागाम्रमधूकजैः ॥ १०८ ॥&lt;br&gt;&#xA;चम्पकद्वयपालाशपाटलश्रीकपित्थकैः ।&lt;br&gt;&#xA;मालतीमल्लिकाजातिबन्धूकारुणपङ्कजैः ॥ १०९ ॥&lt;br&gt;&#xA;कल्हारारुणमन्दारयूथिकुन्दजवादिभिः ।&lt;br&gt;&#xA;सनारिकेलकदलीद्राक्षेक्षुपृथुकैरपि ॥ ११० ॥&lt;br&gt;&#xA;चन्दनागुरुकर्पूररोचनाकुङ्कुमादिभिः ।&lt;br&gt;&#xA;रक्तैरन्यैः शुभद्रव्यैः समिधृतफलोद्भवैः ॥ १११ ॥&lt;br&gt;&#xA;पूर्ववज्जुहुयाद्देवि विधिवन्मन्त्रवित्तमः ।&lt;br&gt;&#xA;महीपतींश्च पुरुषान् कान्ता यौवनगवीताः ॥ ११२ ॥&lt;br&gt;&#xA;सिंहान् मत्तान् तथा व्याघ्रान् मृगान् दुष्टान् गजानपि ।&lt;br&gt;&#xA;सिद्धदेवाप्सरोयक्षगन्धर्ववनितास्तथा ।&lt;br&gt;&#xA;देवानपि कुलेशानि वशयेन्नात्र संशयः ॥ ११३ ॥&lt;br&gt;&#xA;वाजीलवणहोमेन स्त्रियमाकर्षयेद् ध्रुवम् ।&lt;br&gt;&#xA;विधिनानेन देवेशि सौभाग्यमुत्तमं लभेत् ॥ ११४ ॥&lt;br&gt;&#xA;बहुनात्र किमुक्तेन त्रिषु लोकेषु मन्त्रिणाम् ।&lt;br&gt;&#xA;अनेन मन्त्रराजेन नासाध्यं विद्यते क्वचित् ॥ ११५ ॥&lt;br&gt;&#xA;ऊर्ध्वाम्नायैकनिष्णातः पराप्रासादमन्त्रवित् ।&lt;br&gt;&#xA;कुलार्णवार्थतत्त्वज्ञो जीवन्मुक्तः कुलेश्वरि ॥ ११६ ॥&lt;br&gt;&#xA;सुतीर्थे वाप्यतीर्थे वा जलमध्येऽपि वा वसन् ।&lt;br&gt;&#xA;पराप्रासादमन्त्रज्ञो मुक्त एव न संशयः ॥ ११७ ॥&lt;br&gt;&#xA;दिक्पीठक्षेत्रमुद्रादिवृक्षवल्लीमठादिकाः ।&lt;br&gt;&#xA;ज्ञेया भैरवदेव्यश्च ऊर्ध्वाम्नायस्य पार्वति ॥ ११८ ॥&lt;br&gt;&#xA;निम्बकारस्करोन्मत्तकण्टकीविप्रदन्तिभिः ।&lt;br&gt;&#xA;अस्थिकण्टकवृक्षाद्यैर्द्रव्यैरशुभसाधनैः ॥ ११९ ॥&lt;br&gt;&#xA;वटुकैः कृष्णवर्णैश्च समित्पत्रफलान्तरैः ।&lt;br&gt;&#xA;गृहधूमचिताङ्गारत्रिकट्वम्लचिताञ्जनैः ॥ १२० ॥&lt;br&gt;&#xA;उन्मत्तरससंसिक्तै पिष्ट्वा सम्यक् प्रसेचितैः ।&lt;br&gt;&#xA;साध्यपादरजोभिश्च चिताभस्मसमन्वितैः ॥ १२१ ॥&lt;br&gt;&#xA;साध्यप्रतिकृतिं कुर्यादेकनक्षत्रवृक्षजाम् ।&lt;br&gt;&#xA;सम्यक्प्रतिष्ठितप्राणां कुण्डस्योपरि लम्बयेत् ॥ १२२ ॥&lt;br&gt;&#xA;खनेत्तत्प्रतिमां मन्त्री कुण्डस्याधो यथाविधि ।&lt;br&gt;&#xA;मलीमसेन मनसा चोग्रदृष्टिरमर्षणः ॥ १२३ ॥&lt;br&gt;&#xA;चितानले विषतरु सप्तकाष्ठसमेधिते ।&lt;br&gt;&#xA;तद्द्रव्यैर्जुहुयाद्देवि विधिवन्मन्त्रवित्तमः ॥ १२४ ॥&lt;br&gt;&#xA;कुर्याद्विद्वेषणोच्चाटमारणानि न संशयः ।&lt;br&gt;&#xA;शान्तिके सात्त्विकं देवि श्वेतवर्णं विचिन्तयेत् ॥ १२५ ॥&lt;br&gt;&#xA;वश्ये तु राजसं देवि रक्तवर्णं विचिन्तयेत् ।&lt;br&gt;&#xA;तामसं क्रूरकार्येषु कृष्णवर्णं विचिन्तयेत् ॥ १२६ ॥&lt;br&gt;&#xA;आत्मरक्षां पुरा कृत्वा पश्चात् कर्माणि साधयेत् ।&lt;br&gt;&#xA;योऽन्यथा कुरुते मोहात् स भवेद्देवतापशुः ॥ १२७ ॥&lt;br&gt;&#xA;तस्माद्देवि महाषोढान्यासं पूजां बलिं सुधीः ।&lt;br&gt;&#xA;कृत्वा कर्माणि कुर्वीत नान्यथा वीरवन्दिते ॥ १२८ ॥&lt;br&gt;&#xA;मूलाधारसरोजान्तर्वह्निमध्यगतं प्रिये ।&lt;br&gt;&#xA;पराप्रासादबीजं तत् कल्पान्ताग्निसमप्रभम् ॥ १२९ ॥&lt;br&gt;&#xA;प्रतिलोमसु संवीतं दशभिर्व्यापकाक्षरैः ।&lt;br&gt;&#xA;स्वयं कालानलसमः सर्वभूतभयङ्करः ॥ १३० ॥&lt;br&gt;&#xA;दक्षिणाशामुखो भूत्वात्युग्रदृष्टिमलीमसः ।&lt;br&gt;&#xA;यौवनोल्लाससहितः पराप्रासादसञ्ज्ञकम् ॥ १३१ ॥&lt;br&gt;&#xA;मन्त्रं मण्डलकं जप्यादष्टोत्तरसहस्रकम् ।&lt;br&gt;&#xA;अनिष्टकारिणः सत्त्वान् कलहायासकारिणः ॥ १३२ ॥&lt;br&gt;&#xA;वृथा द्वेषकरान् क्रूरान् सपर्याविघ्नकारिणः ।&lt;br&gt;&#xA;भूतोपग्रहवेतालान् पिशाचान् यक्षराक्षसान् ॥ १३३ ॥&lt;br&gt;&#xA;इत्यादिदुष्टजन्तूंश्च सदा क्लेशकरान् परान् ।&lt;br&gt;&#xA;तद्वह्निमध्यपतितान्निर्दग्धांश्च चिन्तयेत् ।&lt;br&gt;&#xA;क्षणेन नाशमायान्ति शलभा इव पावके ॥ १३४ ॥&lt;br&gt;&#xA;यस्यमूध्नी स्मरेद्बीजं स मृत्युमधिगच्छति ।&lt;br&gt;&#xA;ध्यानेनानेन देवेशि कालादीनपि नाशयेत् ॥ १३५ ॥&lt;br&gt;&#xA;इति ते कथितः किञ्चित् काम्यकर्मविधिः प्रिये ।&lt;br&gt;&#xA;समासेन कुलेशानि कि भूयः श्रोतुमिच्छसि ॥ १३६ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;काम्यकर्मकथनं नाम षोडशोल्लासः ॥ १६ ॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/sampradAyaH/kaulaH_shAktaH/AgamaH/kulArNava-tantram/17/</guid>
      <description>&lt;p&gt;अथ सप्तदशोल्लासः&lt;/p&gt;&#xA;&lt;p&gt;श्री देव्युवाच&lt;br&gt;&#xA;कुलेश श्रोतुमिच्छामि गुरुनामादिवासनाम् ।&lt;br&gt;&#xA;तत्त्वं कुलपदार्थानां वद मे परमेश्वर ॥ १ ॥&lt;br&gt;&#xA;ईश्वर उवाच&lt;br&gt;&#xA;शृणु देवि प्रवक्ष्यामि यन्मां त्वं परिपृच्छसि ।&lt;br&gt;&#xA;तस्य श्रवणमात्रेण कुलज्ञानं प्रकाशते ॥ २ ॥&lt;br&gt;&#xA;नमस्ते नाथ भगवन् शिवाय गुरुरूपिणे ।&lt;br&gt;&#xA;विद्यावतारसंसिद्ध्यै स्वीकृतानेकविग्रह ॥ ३ ॥&lt;br&gt;&#xA;नारायणस्वरूपाय परमात्मस्वरूपिणे ।&lt;br&gt;&#xA;सर्वाज्ञानतमोभेदभानवे चैतन्याय च ॥ ४ ॥&lt;br&gt;&#xA;सर्वज्ञाय दयाकॢप्तविग्रहाय शिवात्मने ।&lt;br&gt;&#xA;परत्रेह च भक्तानां भव्यानां भावदायिने ॥ ५ ॥&lt;br&gt;&#xA;पुरस्तात् पार्श्वयोः पृष्ठे नमः कुर्यामुपर्यधः ।&lt;br&gt;&#xA;सदा सच्चित्तरूपेण विधेहि तव दासताम् ॥ ६ ॥&lt;br&gt;&#xA;गुशब्दस्त्वन्धकारः स्यात् रुशब्दस्तन्निरोधकः ।&lt;br&gt;&#xA;अन्धकारनिरोधत्वात् गुरुरित्यभिधीयते ॥ ७ ॥&lt;br&gt;&#xA;गकारः सिद्धदः प्रोक्तो रेफः पापस्य दाहकः ।&lt;br&gt;&#xA;उकारो विष्णुरित्युक्तस्त्रितयात्मा गुरुः परः ॥ ८ ॥&lt;br&gt;&#xA;गकारो ज्ञानसम्पत्ती रेफस्तत्र प्रकाशकः ।&lt;br&gt;&#xA;उकारः शिवतादात्म्यं गुरुरित्यभिधीयते ॥ ९ ॥&lt;br&gt;&#xA;गुह्यागमात्मतत्त्वान्धनद्धानां बोधनादपि ।&lt;br&gt;&#xA;रुद्रादिदेवरूपत्वाद् गुरुरित्यभिधीयते ॥ १० ॥&lt;br&gt;&#xA;स्वयमाचरते शिष्यानाचारे स्थापयत्यपि ।&lt;br&gt;&#xA;आचिनोतीह शास्त्रार्थानाचार्यस्तेन कथ्यते ॥ ११ ॥&lt;br&gt;&#xA;चराचरसमासन्नमध्यापयति यः स्वयम् ।&lt;br&gt;&#xA;यमादियोगसिद्धत्वादाचार्य इति कथ्यते ॥ १२ ॥&lt;br&gt;&#xA;आत्मभावप्रदानात्तु रागद्वेषादिवर्ज्जनात् ।&lt;br&gt;&#xA;ध्यानैकनिष्ठाचित्तत्वादाराध्य इति कथ्यते ॥ १३ ॥&lt;br&gt;&#xA;देवतारूपधारित्वाच्छिष्यानुग्रहकारणात् ।&lt;br&gt;&#xA;करुणामयमूत्तीत्वाद्देशिकः कथितः प्रिये ॥ १४ ॥&lt;br&gt;&#xA;स्वान्तःशान्तिसमुन्मीलत्परतत्त्वार्थचिन्तनात् ।&lt;br&gt;&#xA;मिथ्याज्ञानविहीनत्वात् स्वामीति कथितः प्रिये ॥ १५ ॥&lt;br&gt;&#xA;मनोदोषादिदूरत्वाद्धेतुवादादिवर्ज्जनात् ।&lt;br&gt;&#xA;श्वादिप्राणिषु सादृश्याद् रम्यत्वाच्च महेश्वरः ॥ १६ ॥&lt;br&gt;&#xA;श्रीमोक्षज्ञानदातृत्वान्नादब्रह्मात्मबोधनात् ।&lt;br&gt;&#xA;स्थगिताज्ञानचिह्नत्वात् श्रीनाथः कथितः प्रिये ॥ १७ ॥&lt;br&gt;&#xA;देशकालाविरोधेन वर्त्तमानात् कुलागमे ।&lt;br&gt;&#xA;वशीकृतजगज्जीवाद्देव इत्यभिधीयते ॥ १८ ॥&lt;br&gt;&#xA;भवपाशप्रशमनात् टङ्कारेन्दुकशेखरात् ।&lt;br&gt;&#xA;रक्षणात् कमनीयत्वात् भट्टारक इतीरितः ॥ १९ ॥&lt;br&gt;&#xA;प्रगुप्तागमवेदान्तरहस्यार्थविभावनात् ।&lt;br&gt;&#xA;भुक्तिमुक्तिप्रदानाच्च प्रभुरित्यभिधीयते ॥ २० ॥&lt;br&gt;&#xA;योनिमुद्रानुसन्धानात् प्रस्फुरन्मन्त्रवैभवात् ।&lt;br&gt;&#xA;गीर्वाणगणपूज्यत्वाद् योगीति कथितः प्रिये ॥ २१ ॥&lt;br&gt;&#xA;सङ्गदुःखपरित्यागात् यत्र कुत्राश्रमाश्रयात् ।&lt;br&gt;&#xA;मिथ आत्मनिबन्धत्वात् संयमीत्यभिधीयते ॥ २२ ॥&lt;br&gt;&#xA;तत्त्वस्वरूपमननात् परिवादादिवजीतात् ।&lt;br&gt;&#xA;स्वीकारात् शुभकार्याणां तपस्वीत्यभिधीयते ॥ २३ ॥&lt;br&gt;&#xA;अक्षरत्वाद्वरेण्यत्वाद्धूतसंसारबन्धनात् ।&lt;br&gt;&#xA;तत्त्वमस्यर्थसिद्धत्वात् अवधूतोऽभिधीयते ॥ २४ ॥&lt;br&gt;&#xA;वीतरागमदक्लेशकोपमात्सर्यमोहतः ।&lt;br&gt;&#xA;रजस्तमोविदूरत्वाद्वीर इत्यभिधीयते ॥ २५ ॥&lt;br&gt;&#xA;कुलं गोत्रं समाख्यातं तच्च शक्तिशिवोद्भवम् ।&lt;br&gt;&#xA;येन मोक्ष इति ज्ञानं कौलिकः सोऽभिधीयते ॥ २६ ॥&lt;br&gt;&#xA;अकुलं शिव इत्युक्तं कुलं शक्तिः प्रकीत्तीता ।&lt;br&gt;&#xA;कुलाकुलानुसन्धानान्निपुणाः कौलिकाः प्रिये ॥ २७ ॥&lt;br&gt;&#xA;सारसङ्ग्रहणाच्चैव धर्ममार्गप्रवर्त्तनात् ।&lt;br&gt;&#xA;करणग्रामनियमात् साधकः सोऽभिधीयते ॥ २८ ॥&lt;br&gt;&#xA;भजनात् परया भक्त्या मनोवाक्कायकर्मभिः ।&lt;br&gt;&#xA;तरत्यखिलदुःखानि तस्माद्भक्त इतीरितः ॥ २९ ॥&lt;br&gt;&#xA;शरीरमर्थं प्राणांश्च सद्गुरुभ्यो निवेद्य यः ।&lt;br&gt;&#xA;गुरुभ्यः शिक्षते योगं शिष्य इत्यभिधीयते ॥ ३० ॥&lt;br&gt;&#xA;योनिमुद्रानुसन्धानात् गिरिजापादसेवनात् ।&lt;br&gt;&#xA;निर्लीनोपाधिविभवाद् योगिनीत्यभिधीयते ॥ ३१ ॥&lt;br&gt;&#xA;शतकोटिमहादिव्ययोगिनीप्रीतिकारणात् ।&lt;br&gt;&#xA;तीव्रमुक्तिप्रदानाच्च शक्तिरित्यभिधीयते ॥ ३२ ॥&lt;br&gt;&#xA;पालनाद्दुरितच्छेदात् कामितार्थस्य वर्द्धनात् ।&lt;br&gt;&#xA;पादुकेति समाख्याता मम तत्त्वं तव प्रिये ॥ ३३ ॥&lt;br&gt;&#xA;जन्मान्तरसहस्रेषु कृतपापप्रणाशनात् ।&lt;br&gt;&#xA;परदेवप्रकाशाच्च जप इत्यभिधीयते ॥ ३४ ॥&lt;br&gt;&#xA;स्तोकस्तोकेन मनसः परमप्रीतिकारणात् ।&lt;br&gt;&#xA;स्तोतृसन्तारणाद्देवि स्तोत्रमित्यभिधीयते ॥ ३५ ॥&lt;br&gt;&#xA;यावदिन्द्रियसन्तापं मनसा सन्नियम्य च ।&lt;br&gt;&#xA;स्वान्तेनाभीष्टदेवस्य चिन्तनं ध्यानमुच्यते ॥ ३६ ॥&lt;br&gt;&#xA;चरितार्थविकाशाच्च रक्षणादपि पार्वति ।&lt;br&gt;&#xA;नरनारीस्वरूपाच्च चरणं कथितं प्रिये ॥ ३७ ॥&lt;br&gt;&#xA;वेदिताऽखिलशास्त्रार्थसद्धर्मार्थनिरूपणात् ।&lt;br&gt;&#xA;दर्शनानां प्रमाणत्वाद्वेद इत्यभिधीयते ॥ ३८ ॥&lt;br&gt;&#xA;पुण्यपापादिकथनाद्राक्षसादिनिवारणात् ।&lt;br&gt;&#xA;नवभक्त्यादिजननात् पुराण इति कथ्यते ॥ ३९ ॥&lt;br&gt;&#xA;शासनादनिशं देवि वर्णाश्रमनिवासिनाम् ।&lt;br&gt;&#xA;तारणात् सर्वपापेभ्यः शास्त्रमित्यभिधीयते ॥ ४० ॥&lt;br&gt;&#xA;स्मरणोत्सुकनिष्ठानां धर्माधर्मनिरूपणात् ।&lt;br&gt;&#xA;तिमिरोत्पाटनाद्देवि स्मृतिरित्यभिधीयते ॥ ४१ ॥&lt;br&gt;&#xA;इष्टधर्मादिकथनात्तिमिराज्ञानभञ्जनात् ।&lt;br&gt;&#xA;हरणात् सर्वदुःखानाम् इतिहास इति स्मृतः ॥ ४२ ॥&lt;br&gt;&#xA;आचारकथनाद्दिव्यगतिप्राप्तिनिदानतः ।&lt;br&gt;&#xA;महात्मतत्त्वकथनादागमः कथितः प्रिये ॥ ४३ ॥&lt;br&gt;&#xA;शाकिनीगणपूज्यत्वात्तारणाद्भववारिधे ।&lt;br&gt;&#xA;परादिशक्तिसान्निध्याच्छाक्त इत्यभिधीयते ॥ ४४ ॥&lt;br&gt;&#xA;कौमारादिनिरोधत्वात् लयजन्मादिभञ्जनात् ।&lt;br&gt;&#xA;अशेषकुलसम्बन्धात् कौल इत्यभिधीयते ॥ ४५ ॥&lt;br&gt;&#xA;पाशच्छेदकराद्देवि रञ्जनात् परतेजसः ।&lt;br&gt;&#xA;यतिभिश्चिन्त्यमानत्वात् परम्पर्यमितीरितम् ॥ ४६ ॥&lt;br&gt;&#xA;संसारसारभूतत्वात् प्रकाशानन्ददानतः ।&lt;br&gt;&#xA;यशः सौभाग्यकरणात् सम्प्रदाय इतीरितः ॥ ४७ ॥&lt;br&gt;&#xA;आदित्वात् सर्वमार्गाणां मनोल्लासप्रवर्द्धनात् ।&lt;br&gt;&#xA;यज्ञादिधर्महेतुत्वादाम्नाय इति कीतीतः ॥ ४८ ॥&lt;br&gt;&#xA;श्रुतानेकमहामन्त्रयन्त्रतन्त्रादिदैवतात् ।&lt;br&gt;&#xA;श्रुतौ यदनविच्छिन्नाच्छ्रौत इत्यभिधीयते ॥ ४९ ॥&lt;br&gt;&#xA;आम्नायतत्त्वरूपत्वाच्चातुर्यार्थनिरूपणात् ।&lt;br&gt;&#xA;रागद्वेषादिशमनादाचार इति कीर्त्त्यते ॥ ५० ॥&lt;br&gt;&#xA;दिव्यभावप्रदानाच्च क्षालनात् कल्मषस्य च ।&lt;br&gt;&#xA;दीक्षेति कथिता सद्भिर्भवबन्धविमोचनात् ॥ ५१ ॥&lt;br&gt;&#xA;अहम्भावहराद्भीतिमथनात् सेचनादपि ।&lt;br&gt;&#xA;कम्पानन्दादिजननादभिषेक इति स्मृतः ॥ ५२ ॥&lt;br&gt;&#xA;उल्बणत्वात् परत्वाच्च देवताप्रीतिदानतः ।&lt;br&gt;&#xA;शक्तिपातनिमित्तादप्युपदेश इति स्मृतः ॥ ५३ ॥&lt;br&gt;&#xA;मननात्तत्त्वरूपस्य देवस्यामिततेजसः ।&lt;br&gt;&#xA;त्रायते सर्वभयतस्तस्मान्मन्त्र इतीरितः ॥ ५४ ॥&lt;br&gt;&#xA;देहमास्थाय भक्तानां वरदानाच्च पार्वति ।&lt;br&gt;&#xA;तापत्रयादिशमनाद्देवता परिकीत्तीता ॥ ५५ ॥&lt;br&gt;&#xA;न्यायोपाजीतवित्तानामङ्गेषु विनिवेशनात् ।&lt;br&gt;&#xA;सर्वरक्षाकराद्देवि न्यास इत्यभिधीयते ॥ ५६ ॥&lt;br&gt;&#xA;मुदं कुर्वन्ति देवानां मनांसि द्रावयन्ति च ।&lt;br&gt;&#xA;तस्मान्मुद्रा इति ख्याता दशीतव्याः कुलेश्वरि ॥ ५७ ॥&lt;br&gt;&#xA;अनन्तफलदानाच्च क्षपिताशेषकल्मषात् ।&lt;br&gt;&#xA;मातृकात्मतया लाभकरणादक्षमालिका ॥ ५८ ॥&lt;br&gt;&#xA;मङ्गलत्वाच्च डाकिन्या योगिनीगणसंश्रयात् ।&lt;br&gt;&#xA;ललितत्वाच्च देवेशि मण्डलं परिकीत्तीतम् ॥ ५९ ॥&lt;br&gt;&#xA;कमलासनरूपत्वाल्लघुतत्त्वादिनाशनात् ।&lt;br&gt;&#xA;शमितापारपापाच्च कलशः परिकीत्तीतः ॥ ६० ॥&lt;br&gt;&#xA;यमभूतादिसर्वेभ्यो भयेभ्योऽपि कुलेश्वरि ।&lt;br&gt;&#xA;त्रायते सततञ्चैव तस्माद् यन्त्रमितीरितम् ॥ ६१ ॥&lt;br&gt;&#xA;आत्मसिद्धिप्रदानाच्च सर्वरोगनिवारणात् ।&lt;br&gt;&#xA;नवसिद्धिप्रदानाच्च आसनं कथितं प्रिये ॥ ६२ ॥&lt;br&gt;&#xA;मायाजालादिशमनान्मोक्षमार्गनिरूपणात् ।&lt;br&gt;&#xA;अष्टदुःखादिविरहान् मद्यमित्यभिधीयते ॥ ६३ ॥&lt;br&gt;&#xA;महादानार्थरूपत्वाद् यागभूम्येककारणात् ।&lt;br&gt;&#xA;मद्भावजननाद्देवि मद्यमित्यभिधीयते ॥ ६४ ॥&lt;br&gt;&#xA;सुमनसः सेवितत्वाद् राज्यदत्वात् सदा प्रिये ।&lt;br&gt;&#xA;सुराकारप्रदानत्वात् सुरेति परिकीत्तीता ॥ ६५ ॥&lt;br&gt;&#xA;अमृतांशुस्वरूपत्वान्मृत्युभीतिनिवारणात् ।&lt;br&gt;&#xA;तत्त्वप्रकाशहेतुत्वादमृतं कथितं प्रिये ॥ ६६ ॥&lt;br&gt;&#xA;पानाङ्गविश्वरूपत्वात्त्रिचतुष्ककलाश्रयात् ।&lt;br&gt;&#xA;पतितत्राणनाद्देवि पात्रमित्यभिधीयते ॥ ६७ ॥&lt;br&gt;&#xA;आशुशुक्षणिरूपत्वाद्धातृदेवप्रियादपि ।&lt;br&gt;&#xA;रक्षणादपि चाधेयस्याधारं तु विदुर्बुधाः ॥ ६८ ॥&lt;br&gt;&#xA;माङ्गल्यजननाद्देवि संविवदानन्ददानतः ।&lt;br&gt;&#xA;सर्वदेवप्रियत्वाच्च माम्स इत्यभिधीयते ॥ ६९ ॥&lt;br&gt;&#xA;पूर्वजन्मानुशमनाज्जन्ममृत्युनिवारणात् ।&lt;br&gt;&#xA;सम्पूर्णफलदानाच्च पूजेति कथिता प्रिये ॥ ७० ॥&lt;br&gt;&#xA;अभीष्टफलदानाच्च चतुर्वर्गफलाश्रयात् ।&lt;br&gt;&#xA;नन्दनात् सर्वदेवानामर्चनं समुदाहृतम् ॥ ७१ ॥&lt;br&gt;&#xA;तत्त्वात्मकस्य देवस्य परिवारवृतस्य च ।&lt;br&gt;&#xA;नवानन्दप्रजननात्तर्पणं समुदाहृतम् ॥ ७२ ॥&lt;br&gt;&#xA;गम्भीरापारदौर्भाग्यक्लेशनाशनकारणात् ।&lt;br&gt;&#xA;धर्मज्ञानप्रदानाच्च गन्ध इत्यभिधीयते ॥ ७३ ॥&lt;br&gt;&#xA;आघ्राणनप्रजननान् मोक्षमार्गप्रदर्शनात् ।&lt;br&gt;&#xA;दग्धदुःखादिदमनादामोद इति कथ्यते ॥ ७४ ॥&lt;br&gt;&#xA;अन्नदानात् कुलेशानि क्षपिताशेषकल्मषात् ।&lt;br&gt;&#xA;तादात्म्यकरणाद्देवि अक्षताः परिकीत्तीताः ॥ ७५ ॥&lt;br&gt;&#xA;पुण्यसंवर्द्धनाच्चापि पापौघपरिहारतः ।&lt;br&gt;&#xA;पुष्कलार्थप्रदानाच्च पुष्पमित्यभिधीयते ॥ ७६ ॥&lt;br&gt;&#xA;धूताशेषमहादोषपूतिगन्धप्रभावतः ।&lt;br&gt;&#xA;परमानन्दजननाद्धूप इत्यभिधीयते ॥ ७७ ॥&lt;br&gt;&#xA;दीर्घाज्ञानमहाध्वान्ताहङ्कारपरिवर्जनात् ।&lt;br&gt;&#xA;परतत्त्वप्रकाशाच्च दीप इत्यभिधीयते ॥ ७८ ॥&lt;br&gt;&#xA;मोहध्वान्तप्रशमनात् क्षयातीविनिवारणात् ।&lt;br&gt;&#xA;दिव्यरूपप्रदानाच्च परतत्त्वप्रकाशनात् ।&lt;br&gt;&#xA;ख्यातो मोक्षो दीप इति मोक्षमार्गैकसाधनः ॥ ७९ ॥&lt;br&gt;&#xA;चतुवीधं कुलेशानि द्रव्यञ्च षड्रसान्वितम् ।&lt;br&gt;&#xA;निवेदनाद्भवेत्तृप्तिर्नैवेद्यं समुदाहृतम् ॥ ८० ॥&lt;br&gt;&#xA;बहुप्रकारविचरद् भूतौघप्रीतिकारणात् ।&lt;br&gt;&#xA;लिप्तपापप्रशमनाद् बलिरित्यभिधीयते ॥ ८१ ॥&lt;br&gt;&#xA;तत्त्वत्रयविशुद्धिः स्यात्त्वत्सेवामात्रतः प्रिये ।&lt;br&gt;&#xA;तत्त्वप्रकाशहेतुत्वात्तत्त्वत्रयमितीरितम् ॥ ८२ ॥&lt;br&gt;&#xA;चतुर्वर्गफलावापात् लुण्ठिताज्ञानबन्धनात् ।&lt;br&gt;&#xA;कल्याणधर्ममूलत्वाच्चलुकं कथितं प्रिये ॥ ८३ ॥&lt;br&gt;&#xA;प्रकाशानन्दजननात् सामरस्यप्रदानतः ।&lt;br&gt;&#xA;दर्शनात् परतत्त्वस्य प्रसाद इति कथ्यते ॥ ८४ ॥&lt;br&gt;&#xA;पाशसञ्छेदनाद्देवि नरकस्य निवारणात् ।&lt;br&gt;&#xA;पाबनात् परमेशानि पानमित्यभिधीयते ॥ ८५ ॥&lt;br&gt;&#xA;कर्मणा मनसा वाचा सर्वावस्थासु सर्वदा ।&lt;br&gt;&#xA;समीपसेवा विधिवत् उपास्तिरिति कथ्यते ॥ ८६ ॥&lt;br&gt;&#xA;पञ्चाङ्गोपासनेनेष्टदेवता प्रीतिदानतः ।&lt;br&gt;&#xA;पुरश्चरति भक्तस्य तत् पुरश्चरणं प्रिये ॥ ८७ ॥&lt;br&gt;&#xA;आवाहनादिकर्माणि षोडश द्वादशावधि ।&lt;br&gt;&#xA;विधिनाचरणं प्रोक्तम् उपहारमिति स्मृतम् ॥ ८८ ॥&lt;br&gt;&#xA;सम्पूज्य सावृतिं देवं षोडशैरुपचारकैः ।&lt;br&gt;&#xA;स्वस्थानप्रेषणं प्रोक्तं मृद्वासनमिति प्रिये ॥ ८९ ॥&lt;br&gt;&#xA;देवं पूजार्थमाह्वानमावाहनमिति स्मृतम् ।&lt;br&gt;&#xA;आसने सन्निवेशः स्यात् स्थापनं कुलनायिके ॥ ९० ॥&lt;br&gt;&#xA;अन्योन्यसम्मुखाकारः सन्निधापनमीरितम् ।&lt;br&gt;&#xA;यत्र कुत्राप्यचलनं सन्निरोधनमीरितम् ॥ ९१ ॥&lt;br&gt;&#xA;देवताङ्गे षडङ्गानां न्यासः स्यात् सकलीकृतिः ।&lt;br&gt;&#xA;आच्छादनं समुद्दिष्टमवगुण्ठनमीरितम् ॥ ९२ ॥&lt;br&gt;&#xA;दर्शनं धेनुमुद्राया अमृतीकरणं प्रिये ।&lt;br&gt;&#xA;क्षमस्वेत्यञ्जलिर्द्देवि परमीकरणं प्रिये ।&lt;br&gt;&#xA;स्वागतं कुशलप्रश्नं निगदेद्देवताग्रतः ॥ ९३ ॥&lt;br&gt;&#xA;पाद्यं श्यामाकदूर्वाब्जविष्णुक्रान्ताभिरुच्यते ।&lt;br&gt;&#xA;जातालवङ्गकक्कोलैरुक्तमाचमनीयकम् ॥ ९४ ॥&lt;br&gt;&#xA;अखिलाघप्रशमनार्द्धनपुत्रविवर्द्धनात् ।&lt;br&gt;&#xA;अनर्घफलदानाच्च अर्घ्यमित्यभिधीयते ॥ ९५ ॥&lt;br&gt;&#xA;सिद्धार्थमक्षतञ्चैव कुशाग्रं तिलमेव च ।&lt;br&gt;&#xA;यवं गन्धः फलं पुष्पमष्टाङ्गार्घ्यं प्रकीत्तीतम् ॥ ९६ ॥&lt;br&gt;&#xA;मध्वाज्यदधिभिः प्रोक्तो मधुपर्कः कुलेश्वरि ।&lt;br&gt;&#xA;देहप्रक्षालनं स्नानं सुगन्धिसलिलैः सह ॥ ९७ ॥&lt;br&gt;&#xA;चन्द्राचन्दनकस्तूरीकालागुरुभिरुच्यते ।&lt;br&gt;&#xA;अष्टाङ्गप्रणिपातन्तु कथितं वन्दनं प्रिये ॥ ९८ ॥&lt;br&gt;&#xA;एतच्चराचरं सर्वं क्षेत्रमित्यभिधीयते ।&lt;br&gt;&#xA;तत् क्षेत्रं पालितं येन क्षेत्रपालः स उच्यते ॥ ९९ ॥&lt;br&gt;&#xA;इति ते कथिता किञ्चिद् गुरुनामादिवासना ।&lt;br&gt;&#xA;समासेन महेशानि यो जानाति स पूजकः ॥ १०० ॥&lt;br&gt;&#xA;रहस्यातिरहस्यानां रहस्योऽयं महेश्वरि ।&lt;br&gt;&#xA;ऊर्ध्वाम्नायोऽयमाख्यातः समासेन सविस्तरात् ॥ १०१ ॥&lt;br&gt;&#xA;कुलार्णवमिदं शास्त्रं योगिनीनां हृदि स्थितम् ।&lt;br&gt;&#xA;प्रकाशितं मया चाद्य गोपनीयं प्रयत्नतः ॥ १०२ ॥&lt;br&gt;&#xA;पुस्तकञ्च महेशानि पशुगेहे न निक्षिपेत् ।&lt;br&gt;&#xA;न दद्यात् पशुहस्ते च न पठेत् पशुसन्निधौ ।&lt;br&gt;&#xA;न पठेदासवोल्लासं ग्रन्थं भूमौ न निक्षिपेत् ॥ १०३ ॥&lt;br&gt;&#xA;नित्यं सम्पूजयेद्भक्त्या जानीयाद् गुरुवक्त्रतः ।&lt;br&gt;&#xA;नापुत्राय प्रवक्तव्यं नाशिष्याय कदाचन ॥ १०४ ॥&lt;br&gt;&#xA;स्नेहाल्लोभाद्भयादुक्त्वा सोऽचिरान्नश्यति ध्रुवम् ।&lt;br&gt;&#xA;देवि यद्विद्यते प्राज्ञे तत्तत् किञ्चिन्मयोदितम् ॥ १०५ ॥&lt;br&gt;&#xA;साधकानां हितार्थाय भुक्तिमुक्तिफलेषिणाम् ।&lt;br&gt;&#xA;यश्चोर्ध्वाम्नायमाहात्म्यं पठेत् श्रीचक्रसन्निधौ ॥ १०६ ॥&lt;br&gt;&#xA;भक्त्या परमया देवि यः शृणोति स कौलिकः ।&lt;br&gt;&#xA;व्रतं स्नानं तपस्तीर्थं यज्ञदेवार्चनादिषु ॥ १०७ ॥&lt;br&gt;&#xA;तत् फलं कोटिगुणितं लभते नात्र संशयः ।&lt;br&gt;&#xA;त्वत्सन्निधौ सन्निवसेन्नात्र कार्या विचारणा ॥ १०८ ॥&lt;br&gt;&#xA;॥ इति श्रीकुलार्णवे निर्वाणमोक्षद्वारे महारहस्ये सर्वागमोत्तमोत्तमे&lt;br&gt;&#xA;सपादलक्षग्रन्थे पञ्चमखण्डे ऊर्ध्वाम्नायतन्त्रे&lt;br&gt;&#xA;काम्यकर्मकथनं नाम सप्तदशोल्लासः ॥ १७ ॥&lt;/p&gt;</description>
    </item>
  </channel>
</rss>
