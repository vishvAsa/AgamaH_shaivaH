+++
title = "४६"

+++

  
  
  
बलिपीठं प्रकर्तव्यं सर्वतो दिक्षु वै तथा ।  
सुमहिनी शोषणी चैव मोहिनी कम्पनी तथा ॥  
  
धूम्राक्षी च विशालाक्षी सुमुखी दुर्मुखी तथा ।  
तृतीयावरणे कुर्यात् अनिरूपा च तिष्ठति ॥  
  
द्विभुजा श्यामवर्णां च शुभङ्करी तथा शुभा ।  
ऐशान्यां क्षेत्रपालस्तु लोहजं सेति पितृता ॥  
  
आलयस्य बलीनान्तु पञ्चदण्डान्तमन्तरे ।  
परिवारस्यालयं कुर्यात् पीठं वा चोत्तरान्दिशि ॥  
  
तृतीयावरणे यस्य बाह्यतः परिकल्पयेत् ।  
प्रतिष्ठिता एकवीरी बहुवीरी प्रकल्पयेत् ॥  
  
प्। १७७)  
  
बहुवीरं विना यत्र एकवीरं न कारयेत् ।  
एकवीरं विना यत्र बहुवीरं न कारयेत् ॥  
  
इदमेव प्रकर्तव्यं सर्वशान्तिर्भविष्यति ।  
अतः परं प्रवक्ष्यामि मातॄणां लक्षणं शुभम् ॥  
  
श्रीप्रदं पुत्रदञ्चैव धनधान्यसुवर्धनम् ।  
सिद्धिदं मुक्तिदञ्चैव परचक्रविनाशनम् ॥  
  
सर्वमारि प्रशमनं सर्वज्वरविनाशनम् ।  
तुष्टिपुष्टिविवर्धनञ्च सुभिक्षमायुवर्धनम् ॥  
  
एककालं द्विकालं वा त्रिकालं नित्यमेव वा ।  
बलिहोमार्चनैर्युक्तं सर्वपापक्षयं भवेत् ॥  
  
तस्मात् सर्वप्रयत्नेन मातॄणां कारयेद्बुधः ।  
पूर्वतो वीरभद्रन्तु पश्चिमे तु विनायकम् ॥  
  
ब्राह्मी माहेश्वरी चैव कौमारी वैष्णवी तथा ।  
वाराही च तथेन्द्राणि चामुण्डी च ततः परम् ॥  
  
  
इति ब्रह्मयामले शतसहस्रसंहितायां बलिपीठ मात्रलक्षणो नाम   
षट्चत्वारिंशत्पटलः ॥ ४६ ॥
