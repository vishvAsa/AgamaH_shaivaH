+++
title = "03 मन्त्रोद्धाराधिकारः"

+++
अथ तृतीयोऽधिकारः ।

एवम् उक्ता महादेवी  
जगदानन्द-कारिणा ।  
प्रणिपत्य पुनर् वाक्यम्  
इदम् आह जगत्-पतिम् ॥ १ ॥

<details><summary>English</summary>

1. Thus, being told by him (Siva) who gives Joy to the world, Parvati, having saluted the lord of the World, said as follows.
</details>

<details><summary>विस्तारः (द्रष्टुं नोद्यम्)</summary>

महेश्वर द्वारा इस प्रकार अभिमन्त्रित करने पर देवी महादेवी पार्वती के हृदय में आनन्द का महासमुद्र उद्वेलित हो उठा। उन्होंने यह अनुभव किया कि, विश्वेश्वर शिव हमें 'जगदानन्द' से ओतप्रोत करना चाहते हैं। उनकी बातें सुनकर श्रद्धा और ग्राहिका शक्ति की प्रतीक पार्वती ने उनको सर्वप्रथम प्रणिपात पूर्वक प्रणाम किया। तदनन्तर जगदीश्वर से उन्होंने इस तरह कहना प्रारम्भ किया
</details>




एवम् एतन् महादेव  
नान्यथा समुदाहृतम् ।  
यथाख्यातं तथा ज्ञातम्  
आदितः समनुक्रमात् ॥ २ ॥

<details><summary>English</summary>

2. All that you said, is all right and not other wise. I have understood it systematically from the beginning to the end as you have described it.
</details>

<details><summary>विस्तारः (द्रष्टुं नोद्यम्)</summary>

महादेव ! आपने इस प्रकार अध्व विज्ञान का जो चित्र खींचा है, वह ध्रुव सत्य है। वह अन्यथा नहीं हो सकता है। आप द्वारा व्यक्त इस महत्त्वपूर्ण विज्ञान को आज तक किसी ने व्यक्त नहीं किया था। आदि से लेकर यहां तक आपने जो कुछ क्रमिक रूप से कहा है, मैंने उसे उसी क्रम और उसी रूप में मन्त्रवत् धारण कर लिया है। यथार्थ रूप से मैंने उसे ज्ञात भी कर लिया है-यह विश्वास मैं आपको दिला रही हूँ।

</details>



**शिवादि-वस्तु-रूपाणां  
वाचकान्** परमेश्वर ।  
साम्प्रतं श्रोतुम् इच्छामि  
प्रसादाद् वक्तुम् अर्हसि ॥ ३ ॥

<details><summary>English</summary>

8. O Paramesvara, now I wish to hear the words which denote Siva etc. You ought kindly to explain the same.
</details>


<details><summary>विस्तारः (द्रष्टुं नोद्यम्)</summary>

भगवन् ! अब मेरी यह इच्छा है कि, शिव से लेकर समस्त वस्तु सत् के वाचक तत्त्वों को आप से ही मैं सुनूँ। परमेश्वर! आप मेरे ऊपर प्रसन्न हैं । मैं पूर्णतया ग्राहिका शक्ति से सम्पन्न होकर यह तथ्य आप से सुनने को तत्पर हूँ। कृपा कर इस रहस्य का उद्घाटन कर हमें अनुगृहीत करें ॥ १.३॥
</details>


इत्य् उक्तः स महेशान्या  
जगदार्ति-हरो हरः ।  
वाचकान् अवदन् मन्त्रान्  
पारम्पर्य-क्रमागतान् ॥ ४ ॥

<details><summary>English</summary>

4. In this way, requested by Parvati, Siva, who destroyes the mental as well as physical afflications of the universe, explained her the Mantras which have come to Him traditionally and which denote Siva, Sakti etc.

</details>

<details><summary>विस्तारः (द्रष्टुं नोद्यम्)</summary>

महेशानी माता पार्वती के द्वारा इस प्रकार प्रार्थित महेशान भगवान् हर जो समस्त विश्व की व्यथा और वेदना तथा पीड़ा का करुणा पूर्वक हरण करते रहते हैं, वे उनकी अभ्यर्थना से प्रसन्न हो उठे। उन्होंने परम्परा से चले आने वाले प्रचलित वाचक मन्त्रों के विषय में बतलाना प्रारम्भ कर दिया।

</details>



या सा **शक्तिर्** जगद्-धातुः  
कथिता समवायिनी ।  
**इच्छात्वं** तस्य सा देवि  
सिसृक्षोः प्रतिपद्यते ॥ ५ ॥

<details><summary>English</summary>

5. The Sakti or energy of the Lord Siva which is said to be eternally related to Him, assumes the form of emotive power (Iccha Shakti) of Siva, when He desires to create the Universe.
</details>

<details><summary>विस्तारः (द्रष्टुं नोद्यम्)</summary>

सर्वप्रथम उन्होंने जगत् के धारण, निर्माता, प्रणेता, पालक, रचयिता [ धा+तृच ] शिव की समवायिनी शक्ति के सम्बन्ध में स्पष्ट किया कि, वह समवायिनो शक्ति सिसृक्षा अर्थात् सृष्टि के सर्जन की समीहा के आधार भगवान को इच्छा के रूप में ही प्रतिपन्न होती है।

यहाँ 'इच्छात्वं' साङ्केतिक प्रयोग से यह भो अभिव्यक्त कर दिये हैं, कि वह स्वातन्त्र्य-मात्र-सद्भावा इच्छा शक्ति तुम्ही हो।  
यहाँ सिसृक्षा शब्द में सन्नन्त के माध्यम से पूर्व में इच्छा की विद्यमानता का बोध होता है। सिसृक्षा में जो इच्छा है, उस इच्छात्व की पश्चात् प्रतिपत्ति की बात शिव नहीं कर रहे हैं।  
उनके कहने का तात्पर्य है कि, उनमें समवायिनी रूप में से जो शक्ति विमर्श रूप से पहले से ही है, वही इच्छा भाव में उल्लसित हो जाती है+++(5)+++ ।। ५ ॥
</details>

सैकापि सत्य् अनेकत्वं  
यथा गच्छति तच् छृणु ।  
"एवम् एतद् इति ज्ञेयं  
नान्यथेति सुनिश्चितम्" +++(अग्रे ऽनुवर्तते)+++॥ ६ ॥

<details><summary>English</summary>

Please hear, as this Sakti being one, becomes many. This thing should be known thus and not otherwise. (continued)
</details>

<details><summary>विस्तारः (द्रष्टुं नोद्यम्)</summary>

यद्यपि वह एक है, फिर भी अनेकत्व का वरण करती है। वह इस आनन्त्य को किस प्रकार प्राप्त करती हैं, वही वास्तविक ज्ञेय वस्तु है। मैं तुमसे यह स्पष्ट कर देना चाहता हूँ। ध्यानपूर्वक तुम इसे सुनो। 'एवम् एतत्' 'यह ऐसा ही है' यह जानकारी अनिवार्यतः आवश्यक है। यही जानने योग्य है- ज्ञेय है। जो ऐसा ही है, वह अन्यथा नहीं हो सकता। यह सुनिश्चित सत्य है। यही ज्ञेय है । भगवान् लोट् लकार मध्यम पुरुष एक वचन का प्रयोग कर भगवती के सुनने के एकमात्र अधिकार का अभिव्यञ्जन कर रहे हैं। साथ ही उनको ग्राहिका शक्ति की अप्रस्तुत प्रशंसा भी॥६॥
</details>



ज्ञापयन्ती जगत्य् अत्र  
**ज्ञन-शक्तिर्** निगद्यते ।  
"एवम्-भूतम् इदं वस्तु   
+++([स्प० प्र० एवम्भूतमिदं सर्वमिति कार्योन्मुखी यदा])+++  
भवत्व्" इति यदा पुनः  +++(अग्रे ऽनुवर्तते)+++॥ ७ ॥

<details><summary>English</summary>

The Sakti which conveys the idea above mentioned, is called the cognitive power (Jnana Sakti).

"This thing was thus and now it should be thus"  (continued)
</details>

<details><summary>विस्तारः (द्रष्टुं नोद्यम्)</summary>


यहां तक 'इच्छा शक्ति' का संक्षेप रूप से कथन करने के उपरान्त 'ज्ञान शक्ति' का समुदीरण कर रहे हैं। जब सृष्टि की समीहा में उच्छलन होता है और निर्मिति की स्फुरता प्रादुर्भूत होती है, उस समय यह प्रश्न स्वाभाविक रूप से उठ खड़ा होता है कि, यह बनने को उद्यत वस्तु कैसी हो? इसी ऊहापोह को दूर कर वस्तु स्वरूप को निर्धारित करने वाली शक्ति स्फुरित होती है। वह कहती है-'इदं वस्तु एवं भूतं भवतु' अर्थात् यह भवितव्य वस्तु इस प्रकार की रूपरेखा और आकार-प्रकार वालो बने। अत्र अर्थात् इस वैचारिक सन्दर्भ में वह शक्ति उस वस्तु का ज्ञापन करती है। ज्ञापन करने के कारण ही उसे शास्त्र ज्ञानशक्ति कहते। इसी शक्ति के द्वारा वह जानता है और वैसा ही करता भी है। इच्छा शक्ति हो करण बन जाती है । इसी से जानता और करता है। ॥७॥
</details>



प्। १५)

जाता तदैव तत्-तद्-वत्  
कुर्वत्य् अत्र **क्रियोच्यते** ।  
एवं सैषा +++(इच्छाशक्तिः ज्ञान-क्रियाभ्यां)+++ द्विरूपापि  
पुनर् भेदैर् अनेकताम् ॥ ८ ॥

<details><summary>English</summary>

The Sakti by which the above cited idea is expressed, is termed as oonative power (Kriya Sakti)!  

At first, this Sakti was of two- kinds, but again it has many varieties  (continued)
</details>

<details><summary>विस्तारः (द्रष्टुं नोद्यम्)</summary>

इच्छा शक्ति के माध्यम से वस्तु के उन्मिषत् स्वरूप का ज्ञान-शक्ति द्वारा निर्धारण होने पर उसे उस रूप में परिणत करने के लिये 'तद्वत् कुवंती' अर्थात् उसी तरह सम्पन्न करने के लिये वह जो कुछ करने लगती है, उसे करने वाली शक्ति ही क्रिया शक्ति कहलाती है। इस प्रकार इच्छा शक्ति ज्ञापयन्ती अवस्था में ज्ञान शक्ति और कुर्वती अवस्था में क्रिया शक्ति कहलाती है। इन दो रूपों में आकर यह द्विरुपा तो हो जाती है - किन्तु इसके अन्य भो भेद प्रभेद होते हैं। इन भेदों के आधार पर यह अनेकता प्राप्त कर लेती है ॥ ८॥

</details>



अर्थोपाधि-वशाद् याति  
चिन्ता-मणिर् इवेश्वरी ।  
तत्र तावत् समापन्ना  
+++([शि० वि० समापन्नमातृभावा])+++  
+++(अक्षर)+++मातृ+++(का)+++-भावं विभिद्यते ॥ ९ ॥

<details><summary>English</summary>

... when it gets connected with innumerable objects. (Arthopadhi-vasat) like the Cintamani jewel. This Sakti, first of all, existing in the form of Matrka (the present Alphabet system of the Sanskrit literature) is divided.
</details>

<details><summary>विस्तारः (द्रष्टुं नोद्यम्)</summary>

सर्व शक्तिमती भगवती जिस अनेकता को प्राप्त करती है, उसका प्रधान कारण अर्थोपाधि है। चिन्तामणि की यह विशेषता होती है कि, वह चित्त के अनुसार अनेक रूपों में साधक बुभुक्षुओं की चिन्ता पूरी करती हैं। उसी तरह यह भी जिस अर्थ का चिन्तन साधक करता है, तदनुकूल यह स्वयं व्यक्त होती रहती है। उस रूप में समापन्ना यह शक्ति विभेद को प्राप्त कर अनेकता को अपना लेती है। इसका एक क्रिया विशेषण इसमें 'मातृभावं' दिया गया है। मातभाव के दो अर्थ हैं- १. शक्ति भाव और २. प्रमात्री भाव । दोनों दृष्टियों से इसकी अनेकता सिद्ध होती है ॥ ९॥
</details>



द्विधा च नवधा चैव  
पञ्चाशद्धा च मालिनी ।  
बीज-योन्य्-आत्मकाद् भेदाद्  
द्विधा बीजं स्वरा मताः ॥ १० ॥

कादिभिश् च स्मृता योनिर्  
नवधा वर्ग-भेदतः ।  
प्रतिवर्ण-विभेदेन  
+++([शि० वि० पृथग्वर्णविभेदेनेति])+++   
शतार्ध-किरणोज्ज्वला ॥ ११ ॥

<details><summary>English</summary>

10. This Malini (having the form of a garland) Sakti is of two, nine and fifty kinds. The two kinds of it are Bija (seed) and Yoni which are said to be vowels and consonants respectively.
</details>


बीजमत्र शिवः शक्तिर्योनिरित्यभिधीयते ।  
वाचकत्वेन सर्वापि शम्भोः शक्तिश्च सस्यते ॥ १२ ॥

वर्गाष्टकमिह ज्ञेयमघोराद्यमनुक्रमात् ।  
तदेव शक्तिभेदेन माहेश्वर्यादि चाष्टकम् ॥ १३ ॥

माहेशी ब्राह्मणी चैव कौमारी वैष्णवी तथा ।  
ऐन्द्री याम्या च चामुण्डा योगीशी चेति ता मताः ॥ १४ ॥

शतार्धभेदभिन्नानां तत्सङ्ख्यानां वरानने ।  
रुद्राणां वाचकत्वेन कल्पिताः परमेष्ठिना ॥ १५ ॥

प्। १६)

तद्वदेव च शक्तीनां तत्सङ्ख्यान्नमनुक्रमात् ।  
सर्वं च कथयिष्यामि तासां भेदं यथा शृणु ॥ १६ ॥

अमृतोऽमृतपूर्णश्च अमृताभोऽमृतद्रवः ।  
अमृतौघोऽमृतोर्मिश्च अमृतस्यन्दनोऽपरः ॥ १७ ॥

अमृताङ्गोऽमृतवपुरमृतोद्गार एव च ।  
अमृतास्योऽमृततनुस्तथा चामृतसेचनः ॥ १८ ॥

तन्मूर्तिरमृतेशश्च सर्वामृतधरोऽपरः ।  
षोडशैते समाख्याता रुद्रबीजसमुद्भवाः ॥ १९ ॥

जयश्च विजयश्चैव जयन्तश्चापराजितः ।  
सुजयो जयरुद्रश्च [क्: जयभद्र] जयकीर्तिर्जयावहः ॥ २० ॥

जयमूर्तिर्जयोत्साहो जयदो जयवर्धनः ।  
बलश्चाति बलश्चैव बलभद्रो बलप्रदः ॥ २१ ॥

बलावहश्च बलवान् बलदाता बलेश्वरः ।  
नन्दनः सर्वतोभद्रो भद्रमूर्तिः शिवप्रदः ॥ २२ ॥

सुमनाः स्पृहणो दुर्गा भद्रकालो मनोनुगः ।  
कौशिकः कालविश्वेशौ सुशिवः कोप एव च ॥ २३ ॥

एते योनिसमुद्भूताश्चतुस्त्रिंशत्प्रकीर्तिताः ।  
स्त्रीपाठवशमापन्ना एत एवात्र शक्तयः ॥ २४ ॥

प्। १७)

बीजयोनिसमुद्भूता रुद्रशक्तिसमाश्रयाः ।  
वाचकानामनन्तत्वात्परिसङ्ख्या न विद्यते ॥ २५ ॥

सर्वशास्त्रार्थगर्भिण्या इत्येवं विधयानया ।  
अघोरं बोधयामास स्वेच्छया परमेश्वरः ॥ २६ ॥

स तया सम्प्रबुद्धः सन्योनिं विक्षोभ्य शक्तिभिः ।  
तत्समानश्रुतीन्वर्णांस्तत्सङ्ख्यानसृजत्प्रभुः ॥ २७ ॥

ते +++([क्: तैस्तैरिति])+++ तैरालिङ्गिताः सन्तः सर्वकामफलप्रदाः ।  
भवन्ति साधकेन्द्राणां नान्यथा वीरवन्दिते ॥ २८ ॥

तैरिदं सन्ततं विश्वं सदेवासुरमानुषम् ।  
तेभ्यः शास्त्राणि वेदाश्च सम्भवन्ति पुनः पुनः ॥ २९ ॥

अनन्तस्यापि भेदस्य शिवशक्तेर्महात्मनः ।  
कार्यभेदान्महादेवि त्रैविध्यं समुदाहृतम् ॥ ३० ॥

विषयेष्वेव संलीनानधोऽधः पातयन्त्यणून् ।  
रुद्राणून्याः समालिङ्ग्य घोरतर्योऽपराः स्मृताः ॥ ३१ ॥

मिश्रकर्मफलासक्तिं पूर्ववज्जनयन्ति याः ।  
मुक्तिमार्गनिरोधिन्यस्ताः स्युर्घोराः परापराः ॥ ३२ ॥

पूर्ववज्जन्तुजातस्य शिवधामफलप्रदाः ।  
पराः प्रकथितास्तज्ज्ञैरघोराः शिवशक्तयः ॥ ३३ ॥

प्। १८)

एताः सर्वाणुसङ्घातमपि निष्ठा (धिष्ठाय) यथा स्थिताः ।  
तथा ते कथिताः शम्भोः शक्तिरेकैव शाङ्करी ॥ ३४ ॥

अस्या वाचकभेदेन भेदोऽन्यः सम्प्रचक्ष्यते ।  
यथेष्टफलसंसिद्ध्यै मन्त्रातन्त्रानुवर्तिनाम् ॥ ३५ ॥

विशेषविधिहीनेषु न्यासकर्मसु मन्त्रवित् ।  
न्यसेच्छाक्तशरीरार्थं भिन्नयोनिं तु मालिनीम् ॥ ३६ ॥

न शिखा ॠऋ ऌॡ च शिरोमाला थ मस्तकम् ।  
नेत्राणि च ध वै नासा ई समुद्रे णुणू श्रुती ॥ ३७ ॥

वकवर्ग-इ-आ वक्त्रदन्तजिह्वासु वाचि च ।  
वभयाः कण्ठदक्षादिस्कन्धयोर्भुजयोर्डढौ ॥ ३८ ॥

ठो हस्तयोर्झञौ शाखा ज्रटौ शूलकपालके ।  
पहृच्छलौ स्तनौ क्षीरमा स जीवो विसर्गयुक् ॥ ३९ ॥

तत्परः कथितः प्राणः षक्षावुदरनाभिगौ ।  
मशन्ताः कटिगुह्योरुयुग्मगा जानुनी तथा ॥ ४० ॥

ए-ऐकारौ तथा जङ्घे तत्परौ चरणौ दफौ ।  
अतो विद्याश्च मन्त्राश्च समुद्धार्या यथा शृणु ॥ ४१ ॥

सबिन्दुकां दक्षजङ्घां ततो वाचं प्रकल्पयेत् ।  
तथैव जङ्घया युक्तं चतुर्थं दशनं ततः ॥ ४२ ॥

दक्षजानुयुतं दण्डं प्राणं दण्डस्थमीर्युतम् ।  
पृथग् घृद्दण्डकटिगा द्विजदण्डौ च पूर्ववत् ॥ ४३ ॥

प्। १९)

उस्थितं बिन्दुयुक्प्राणं पूर्ववद्दशनं ततः ।  
दण्डं केवलमुद्धृत्य वाममुद्रान्वितं पुनः ॥ ४४ ॥

दक्षजानुयुतं हृच्च प्राणं जीवात्मना युतम् ।  
दशनं पूर्ववन्न्यस्य दण्डं केवलमेव च ॥ ४५ ॥

नितम्बं दक्षमुद्रेतं द्वितीयं जिह्वया द्विजम् ।  
सनासं दक्षशिखरं नितम्बं केवलं ततः ॥ ४६ ॥

पुनस्तथैव शिखरं जठरं केवलं ततः ।  
दक्षजानुयुतं कर्णं कण्ठं केवलमेव च ॥ ४७ ॥

नितम्बं केवलं न्यस्य हृदयं जिह्वया युतम् ।  
वक्त्रं केवलमुद्धृत्य प्राणमाद्येन जानुना ॥ ४८ ॥

शूलदण्डचतुष्कं च तत्राद्यं द्वयसंस्थिमुस्थितम् ।  
वामपादं च तस्यान्ते कपालं पतितं न्यसेत् ॥ ४९ ॥

ततः परमघोरान्तं पाद्यकाद्ये च पूर्ववत् ।  
परापरा समाख्याता अपरा च प्रकथ्यते ॥ ५० ॥

अघोरान्तं न्यसेदादौ प्राणं बिन्दुयुतं पुनः ।  
वाममुद्रान्वितं न्यस्य पाद्यं काद्येन +++([ग्: पाद्यकाद्ये चेति])+++ पूर्ववत्   
॥ ५१ ॥

अपरेयं समाख्याता रुद्रशक्तिं परां शृणु ।  
मन्त्राः सम्मुखतां यान्ति ययोच्चारितमात्रया ॥ ५२ ॥

प्। २०)

कम्पते गात्रयष्टिश्च द्रुतं चोत्पतनं भवेत् ।  
मुद्राबन्धं च गेयं च शिवारुदितमेव च ॥ ५३ ॥

अतीतानागतार्थस्य कुर्याद्वा कथनादिकम् ।  
वामजङ्घान्वितो जीवः पारम्पर्यक्रमागतः ॥ ५४ ॥

परेयमनया सिद्धिः सर्वकामफलप्रदा ।  
नाशिष्याय पदेयेयं नाभक्ताय कदाचन ॥ ५५ ॥

रुद्रश्च रुद्रशक्तिश्च गुरुश्चेति त्रयं समम् ।  
भक्त्या प्रपश्यते यस्तु तस्मै देयं वरानने ॥ ५६ ॥

शिष्येणापि तदा ग्राह्या यदा सन्तोषितो गुरुः ।  
शरीरद्रव्यविज्ञानशुद्धिकर्मगुणादिभिः ॥ ५७ ॥

बोधिता तु यदा तेन गुरुणा हृष्टचेतसा ।  
तदा सिद्धिप्रदा ज्ञेया नान्यथा वीरवन्दिते ॥ ५८ ॥

परापराङ्गसम्भूता योगिन्योऽष्टौ महाबलाः ।  
पञ्च षट्पञ्च चत्वारि द्वित्रिद्व्यर्णाः क्रमेण तु ॥ ५९ ॥

ज्ञेयाः सप्तैकादशार्णा एकार्धार्णद्वयान्विता ।  
जीवो दीर्घस्वरैः षड्भिः पृथग्जाति [क्, ख्: जातिविभेदत]   
समन्वितः ॥ ६० ॥

विद्यात्रयस्य गात्राणि ह्रस्वैर्वक्त्राणि पञ्चभिः ।  
ॐकारैः पञ्चभिर्मन्त्रो विद्याङ्गहृदयं भवेत् ॥ ६१ ॥

प्। २१)

ॐ अमृते तेजोमालिनि स्वाहापदानि (दवि) भूषितम् ।  
एकादशाक्षरं प्रोक्तमेतद्ब्रह्मशिरः प्रिये ॥ ६२ ॥

वेदवेदिनि हूṁफट् च प्रणवादिसमन्वित +++([ग्: युता शिखेति])+++ ।  
रुद्राण्यष्टाक्षरा ज्ञेया शिखा विद्यागणस्य तु ॥ ६३ ॥

वज्रिणे वज्रधराय स्वाहान्तं प्रणवादिकम् ।  
एकादशाक्षरं वर्म पुरुष्टुतमिति स्मृतम् ॥ ६४ ॥

श्लीपदं +++([ग्: श्लशब्दमिति])+++ पशुशब्दं च हूम्फडन्तं   
भवादिकम् ।  
एतत्पाशुपतं प्रोक्तमर्धसप्ताक्षरं परम् ॥ ६५ ॥

लरटक्षवयैर्दीघैः सूमायुक्तैः सबिन्दुकैः ।  
इन्द्रादीन्कल्पयेद्ध्रस्वैस्तदस्त्राणि विचक्षणः ॥ ६६ ॥

तद्वन्नासापयोभ्यां तु कल्प्यौ विष्णुप्रजापती ।  
स्वरावाद्यतृतीयौ तु वाचकौ पद्मचक्रयोः ॥ ६७ ॥

इति मातृगणः [ग्: मन्त्रगण] प्रोक्तः सर्वकामफलप्रदः ।  
योगिनां योगसिद्ध्यर्थं किमन्यत्परिपृच्छसि ॥ ६८ ॥

इति श्रीमालिनीविजयोत्तरे तन्त्रे मन्त्रोद्धाराधिकारस्तृतीयः ॥ ३ ॥

