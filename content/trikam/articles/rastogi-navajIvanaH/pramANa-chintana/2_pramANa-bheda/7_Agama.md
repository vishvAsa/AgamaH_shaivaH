+++
title = "७ आगम"

+++

संदर्भ और पृष्ठभूमि 

१ 

आगम की गणना प्रमाणक्रम में यद्यपि तीसरे स्थान पर होती है, शैव परम्परा इसकी महत्ता सर्वातिशायी है। अभिनव का मानना है कि आगम-तत्त्व को समझ पाना ही सारे ज्ञानात्मक व्यापार का अंतिम फल है। " आगम पर इस परम्परा में तीन संदर्भों में विचार हुआ है - वाक् के रूप में, प्रमाण के रूप में और तंत्र के रूप में। तीनों स्थलों के विवरणों में अक्सर एकरूपता या अतिव्याप्ति भी दिखाई पड़ती है। चिति के 

। २ प्रत्यवमर्शात्मक स्वरूप को परा वाक् कहा गया है । ३ सामान्यतः तंत्र और आगम का पर्यायशः प्रयोग बहुतायत से होता है । परन्तु दोनों में सूक्ष्म अंतर है। तंत्र, आगम का अभिधेय या प्रधान प्रतिपाद्य है, दूसरे शब्दों में तंत्र एक प्रकार से आगम का कॉन्टेन्ट (content) है। तंत्रालोक के अंत में अभिनव की उक्ति से यह बात स्पष्ट है । " हम आगे 

१. 

२. 

३. 

४. 

आगमतत्त्ववेदित्वमेव विद्यास्थानफलम् । - ई.प्र.वि.वि., ३, पृ. २१७ विवृतिकार उत्पल प्रमाणयोजना की उपजीव्यता का स्मरण करा रहे हैं, यह बताते हुए अभिनवगुप्त उपर्युक्त टिप्पणी करते हैं। इससे यह निष्कर्ष सहज निकलता है कि प्रमाण - व्यापार की पार्यन्तिक भूमि भी आगम ही है। उदाहरण के लिए भास्करकण्ठ आगम का विशेष लक्षण आन्तर शब्दन में मूलित होना मानते हैं : अत्र च विशेषलक्षणम् आन्तरशब्दनमूलत्वमेव । ( भा० २, पृ. ९० ) । यही लक्षण अभिनव प्रत्यवमर्शरूपा परा वाक् का देते हैं : प्रत्यवमर्शश्च आन्तराभिलापात्मकशब्दनस्वभावः । (ई.प्र.वि., १, पृ. २५२) यही नहीं, परा वाक् को प्रत्यवमर्शात्मक चिति कहते समय आग्रह उसकी चित्क्रिया-रूपता पर ही रहता है ( चेतयति इत्यत्र या चितिः चितिक्रिया तदेव, पृ. २५० ) । यही आग्रह आगम को चिद्रूप का अंतरंग व्यापार कहने में प्रकट होता है ( आगमस्तु .....] चित्स्वभावस्य [...] अंतरंग एव व्यापारः तदेव, २, पृ. ८४ ) । इसका सीधा कारण दोनों आयामों की आधारभूत प्रत्यवमर्शरूपता में ढूंढा जा सकता है। हम आगे इन सभी प्रसंगों का आकलन करेंगे। वर्तमान में केवल विषय की जटिलता बताना ही प्रयोजन है। 

(अ) चितिः प्रत्यवमर्शात्मा परा वाक् स्वरसोदिता । (ब) अहंप्रत्यवमर्शो यः प्रकाशात्माऽपि वाग्वपुः । 

तदेव १/६/१ 

स तन्निबन्धं विदधे महार्थं युक्त्यागमोदीरिततन्त्रतत्त्वम् । 



ई.प्र.का. १/५/१३ 

तं. ३७/८३ 

१४२ 

1 

काश्मीर शिवाद्वयवाद में प्रमाण - चिन्तन 

देखेंगे कि तंत्र, आगम का शब्दबद्ध या लिपिबद्ध रूप है। फलतः गौणी वृत्ति से ही तंत्र को आगम का पर्याय कह सकते हैं। सम्प्रति हमारा संबंध आगम प्रमाण से है। तंत्रालोक की ऊपर उद्धृत उक्ति में आगम का इसी अर्थ में प्रयोग हुआ है । " 

जैसा कि हम पहले देख आए हैं, शैव प्रमाणविद् ज्ञान-क्रिया या ज्ञानात्मक व्यापार के तीन मूलभूत प्ररूपों की चर्चा करते हैं : साक्षात्करण, विकल्पन और शब्दन । प्रत्यक्ष, अनुमान और आगम को क्रमशः इनसे सीधे जोड़ा जा सकता है । प्रत्यक्ष साक्षात्कारात्मक ज्ञान है, अनुमान विकल्पनात्मक और आगम शब्दनात्मक । प्रश्न यह है कि स्मरण, अनुभवन (साक्षात्करण) और अपोहन (विकल्पन) की भांति उत्पल और अभिनव शब्दन व्यापार या शब्दन - शक्ति की स्वतन्त्र रूप से चर्चा ज्ञानाधिकार में क्यों नहीं करते। संभवत: इसका कारण यह हो सकता है कि प्रकाश और विमर्श की अन्योन्यस्वभावता के कारण साक्षात्करण का शब्दन से व्यतिरेचन नहीं किया जा सकता। यह बात ज्ञानाधिकार में ज्ञानशक्तिनिरूपण में उभर कर आई है। यही कारण है कि प्रत्यक्ष - प्रमा ( साक्षात्कारी ज्ञान) और आगमात्मक प्रमा या शाब्द - बोध (शब्दनात्मक विमर्श) दोनों ही अव्यवहित निर्विकल्प बोध हैं, केवल एक की प्रवृत्ति प्रकाश के माध्यम से होती है और दूसरे की विमर्श के माध्यम से । उचित अवसर पर हम इस पर विचार करेंगे। 

आगम प्रमाण की मान्यता के पीछे शैवों का तर्क अन्य सम्प्रदायों से काफी कुछ मिलता जुलता है। इस संबंध में पहले भी संकेत किया जा चुका है। प्रत्यक्ष और अनुमान की गति जहाँ नहीं है, उन विषयों जो या 

उन विषयों जो या तो परोक्ष हैं, अथवा जहाँ लिङ्ग आदि का ग्रहण संभव नहीं है और या जिनकी परिधि अपरिसीमित है- के ग्रहण के लिए आगम प्रमाण की परिकल्पना हुई है।" परोक्ष अर्थ में आगम की प्रवृत्ति मानी गयी है । " 

५. 

६. 

परन्तु देखा जाए भारतीय दर्शन के अन्य संप्रदायों में यह शब्दप्रमाण के नाम से अधिक प्रचलित है। निगम परम्परा या वैदिक धारा में शब्दप्रमाण श्रुति और / या आप्तज्ञान के रूपों में प्राधान्येन मुखरित होता है, जब कि व्याकरण और तंत्र की धारा में आगम के रूप में। आगम शब्द के प्रयोग की यह ऐतिहासिक / सांस्कृतिक अर्थच्छाया कही जा सकती है। प्रसिद्ध मौलिक चिन्तक गोविन्दचन्द्र पांडे भारतीय दर्शनों की मूल प्रवृत्ति की दो दिशाएँ मानते हैं - आगमानुसारी और न्यायानुसारी। इस दृष्टि से सांख्य, वेदान्त, बौद्ध और प्रत्यभिज्ञा ये सभी दर्शन एक साथ आगमानुसारी और न्यायानुसारी हैं। (द्रष्टव्य, अभि. तंत्राग, पृ. ५०१ ) इस संदर्भ में आगम का अर्थ उपजीव्य मूल परम्परा से है, जिसमें श्रुति, आगम, और बुद्धवचन सभी अंतर्भूत हो जाते हैं। 

साक्षात्कारक्षणेऽप्यस्ति विमर्शः कथमन्यथा । ई.प्र.का. १/५/१९; इस पर विमर्शिनी भी द्रष्टव्य । ७. नहि प्रत्यक्षं मायाप्रमातुः सर्वत्र क्रमते । अनुमानमप्येवम्, न हि यद्यदस्ति तत्र तत्र 

लिङ्गव्याप्त्यादिग्रहणसंभवः । आगमस्तु [.....] किं न पश्येत् । - ई.प्र.वि. २, पृ. २१३ 

८. परोक्षे हि अर्थे तस्य प्रामाण्यम् । 

ई.प्र.वि.वि., ३, पृ. ८४आगम 

१४३ 



तो परोक्ष अर्थ में प्रवृत्ति अनुमान की भी होती है, परंतु वहाँ लिङ्ग या हेतु का दर्शन तो होता ही है। अतः अत्यन्त अपरोक्ष विषय को आगम का विषय माना जाता है। इस प्रकार धर्म आदि का निश्चय', पदार्थों का निर्णय ", तत्त्व - भुवन ", तत्त्व - संख्या, स्वर्ग, मंत्र- प्रभाव, दीक्षा आदि का सामर्थ्य - विधान १२ विद्या और अविद्या का स्वरूप - निर्णय १३ ये सब आगम प्रमाण की परिधि में आते हैं। परन्तु अभिनवगुप्त के लिए आगम की इयत्ता अत्यन्त परोक्ष पर ही नि:शेष नहीं हो जाती, वे इसके क्षेत्र को समग्र व्यवहार तक फैला देते हैं। समग्र व्यवहार आगम से अनुविद्ध है। इस प्रकार प्रत्यक्ष और अनुमान जहाँ व्यक्तिप्रमाण हैं, आगम विश्वप्रमाण है : सारे विश्व को जान सकता है, नाप सकता : पुनरागमो विश्वं प्रमातुं समर्थः । (ई.प्र.वि.वि., ३, पृ. २५५) 

१५ 

। 

। 

आ पूर्वक गम् ( आ + गम् + अच्) से आगम शब्द बनता है। आगम शब्द की जो व्युत्पत्तियाँ की गयी हैं, उन्हें दो वर्गों में बांटा जा सकता है, (१) अवगतिमूलक और (२) आयातिमूलक। पहले वर्ग में आ उपसर्ग का अर्थ लिया गया है - (अ) सब ओर से (आ समन्तात्) या (ब) भली प्रकार से ( सम्यक् ) । सभी ओर से पूरी तरह से जो अर्थ का अवबोधन कराए वह आगम नामक (जिसका स्वरूप दृढ विमर्शरूप शब्दन है ) प्रमाण है। यह 'समन्तात्' का अर्थ हुआ ( = आ समन्ताद् अर्थं गमयति ) । १४ इसी वर्ग में दूसरा विग्रह है : आ सम्यग् अर्थं गमयति अर्थात् जो भली प्रकार से अर्थ का ग्रहण कराए वह आगम है। " सम्यक्त्व की व्याख्या नहीं की गयी है। पर प्रसंगानुकूलता के आधार पर सम्यक्त्व का तात्पर्य होगा आगमात्मक शब्दन के उपयोग का ऐसी प्रामाणिकता के साथ ग्रहण कराना जो पक्षपात या आग्रह से अछूती हो। दूसरा वर्ग आयातिमूलक है : 

स एव आगमो नाम [.....]। ततः समग्र एवायं धर्मादिपरिनिश्चयः ।। मा.वि.वा. १ / ७९६ आगमस्तु [.....] इति तदनुसारेण पदार्थनिर्णयं [.....] निरूपयितुम् । - ई.प्र.वि., २, पृ. २१३ तत्त्वभुवनादीनां तु इयत्तायां [.....] आगम एव तत्र शरणम् । ई.प्र.वि.वि., ३, पृ. ८५ अस्मदादेः प्रत्यक्षानुमानाप्तोपदेशलक्षणं प्रमाणं यस्मिन् स्वर्गादौ तत्त्वसंख्यानियमे च षट्त्रिंशत्तत्त्वानि इति आदिग्रहणात् मन्त्रप्रभावदीक्षादिसामर्थ्ये च । तदेव, पृ. १७९ । इस उद्धरण में यद्यपि 'आप्तोपदेश' के ग्रहण से आगम प्रमाण की पर्यायता का संदेह हो सकता है। परन्तु शैवों के यहाँ आप्तोपदेश आगम प्रमाण की अवान्तर गौण विधा मात्र है, जो अन्य दर्शनों में मान्य आगम के स्वरूप को समेटती है। शैवों में आगम का मौलिक स्वरूप अतिक्रामी (transcendental) है। प्रसिद्धिरागमो लोके [.....] । विद्यायामप्यविद्यायां प्रमाणमिति तत्स्थितम् । । - मा.वि.वा. १/८०६ 

(अ) आ समन्ताद् अर्थं गमयति इति आगमसंज्ञकं प्रमाणम् । ई.प्र.वि., २, पृ. ८७ (आ) दृढविमर्शरूपशब्दनम् आगमः आ समन्ताद् अर्थ गमयतीति । - ई.प्र.वि.वि., ३, पृ. ८५ दृढविमर्शात्मक- सम्यगागमरूप - शब्दनोपयोगे प्रामाण्यमासादयन् न पक्षपातादिवाच्यतार्हः । तदेव 

९. 

१०. 

११. 

१२. 

१३. 

१४. 

१५. 





१४४ 

काश्मीर शिवाद्वयवाद में प्रमाण - चिन्तन 

अभिनव का मानना 

आ गच्छति इति आगमः । इस व्युत्पत्ति का सीधा अभिधेय है प्रसिद्धि । पहले से चली आने वाली पूर्वकालीन प्रसिद्धि के रूप में यह आगम की अवधारणा करती है। १६ इस व्युत्पत्ति का उपयोग उपदेश-पारम्पर्य को बताने के लिए भी किया गया है। १७ पहले में प्रसिद्धि की अटूट धारा है, दूसरे में कर्णाकर्णिरूप परंपरासंतति है। है कि आगम का यह अर्थ प्रायः सभी को स्वीकार्य है।" इसी वर्ग में आगतः इति आगम: की शब्दावली में आगम की ईश्वर या परमेश्वर से आयाति या उद्भूति बताते हुए उसे ऐश्वरी वाक् ( = ईश्वर से आने वाली वाक् ) के रूप में भी प्रस्तुत किया गया है । १९ 

परम्परा से प्राप्त संकेतों के भरपूर उपयोगपूर्वक अभिनवगुप्त का आगम का प्रमाणमूलक उपस्थापन भारतीय मेधा का एक अत्यन्त मौलिक और असाधारण उपक्रम है। आगम के स्वरूप लक्षण को वह तीन प्रकार से निष्कर्षित ( reduction) करते हैं- प्रसिद्धि, प्रतिभान" और आप्तोपदेश २२ | फिर इन्हें आगम के त्रिविध भेदों में विकसित कर इनमें से प्रत्येक का स्वतन्त्र विवेचन करते हैं। इसी क्रम में वह दूसरा त्रिविध या त्रि- चरणीय परिकल्पन भी करते हैं, जहाँ आगम का स्वरूप है आंतर शब्दनरूप, दृढतम विमर्शरूप और चिद्रूप ईश्वर का अंतरङ्ग अर्थात् स्वभावभूत व्यापाररूप ( या चिद्रूप का अपना आत्मीय रूप ) | २३ यहाँ ध्यान देने की बात है आगम की व्यापाररूपता, जो कण्ठश: कही गयी है और 'विमर्शन' तथा 'शब्दन' शब्दों से व्यंजित भी है। सच पूछा जाए तो यह प्रत्यवमर्शिनी वाग्रूपता की तात्त्विक अवधारणा का आगम- प्रमाणीय विनियोजन है । २४ अभिनव के विषय पल्लवन की विशेषता यह है कि ईश्वर के, चिति के, अंतरङ्ग व्यापार या ऐश्वरी वाक् से प्रारम्भ करते हुए वह अंतत: प्रसिद्धि पर आकर थमते हैं, जिसका पर्यवसान 

प्राच्या चेदागता सेयं प्रसिद्धिः पौर्वकालिकी । तं. ३५/१० 

१६. 



१७. मुखान्मुखागतं ज्ञानं कर्णात्कर्णमुपागतम् । - ई.प्र.वि.वि., ३, पृ. १०५ पर अभिनव द्वारा अभ्युपगमपूर्वक 

उद्भुत उक्ति 

१८. 

यत एवं समस्तेषु आगमग्रन्थेषु पठ्यते । 

तदेव 

१९. ननु स आगमः कुत आयातः । आह 'ऐश्वरी' ईश्वरात् आगता सा 'सत्या वाक्' । 

२०. 

२१. 

२२. 

२३. 

२४. 

अविगीता च प्रसिद्धिरागम एव । 



तदेव, ३, पृ. २१७ 

प्रतिभानलक्षणा इयं शब्दभावनाख्य आगम एव । तदेव, पृ. ९३ 



सर्व एव आगम आप्तोपदेशशब्देन [.....] संगृहीतः । - तदेव, पृ. १०३ 

तदेव, १, पृ. ३६ 

आगमस्तु नाम आन्तरशब्दनरूपो दृढीयस्तमविमर्शात्मा चित्स्वभावस्य ईश्वरस्य अंतरङ्ग एव व्यापारः । 

ई. प्र. वि., २, पृ. ८४; विवृतिविमर्शिनी में अभिनव विमर्श को 'विमर्शन' में सुधार लेते हैं : शब्दनरूपत्वं ( पठनीय 'शब्दनरूपं ' ) विमर्शनं यदान्तरं चित्स्वभावस्य अन्तरङ्गं रूपम् । ३, पृ. ८४ चितिः प्रत्यवमर्शात्मा परावाक् स्वरसोदिता । - ई.प्र.का. १/५/१३ 

आगम 

१४५ 

व्यवहार या वृद्धव्यवहार में होता है। इस पूरे उपस्थापन में तार्किक एकलयता निरन्तर बनी रहती है। इसी प्रसिद्धि का निष्कर्षण आगम प्रमाण रूप में होता है। आदिवाक्य की उत्पलकृत विवृति में आए 'प्रसिद्धेः' पद की व्याख्या करते हुए अभिनव इसमें संदेह नहीं रहने देते कि प्रमाणलक्षण के अवसर पर प्रसिद्धि की ही आगम प्रमाण के रूप में प्रतिष्ठा की गयी है।२५ अभिनव यह भी सूचना देते हैं कि प्रसिद्धि की आगमरूपता का प्रत्यय उन्हें अपने परम गुरु से प्राप्त हुआ है। इस पर विचार उत्पल अपनी बृहती टीका में करते हैं, कारिकाओं और वृत्ति में वे इन पर चर्चा नहीं करते। २६ उत्पल के अतिरिक्त अपनी ही परम्परा में अभिनव का दूसरा स्रोत है उनके गुरु शंभुनाथ, जो प्रसिद्धि को ही आधार बनाकर शास्त्रसमन्वय या शास्त्रों की एकवाक्यता ( शास्त्रमेलन, अभिनव द्वारा प्रयुक्त शब्द ) की निष्पत्ति करते हैं । २७ संभवतः इन दोनों अंत: स्रोतों का प्रातिस्विक वैशिष्ट्य दोनों स्थलों की विवेचन - विधाओं में प्रतिफलित होता है। प्रत्यभिज्ञा ग्रन्थों में आगम की प्रमाणरूपता विवेच्य है, तंत्रालोक में प्रसिद्धि की शास्त्रात्मरूपता । यह स्मरणीय है कि दोनों ही प्रतिपादन एक दूसरे के पूरक हैं। 

उत्पल और अभिनव के सामने तीन प्रकार की चुनौतियां थीं। इन्हें हम क्रमश: स्वगत, सजातीय और विजातीय शीर्षकों में बांट सकते हैं। स्वगत के अंतर्गत उन्हें आगम के उस रूप को प्रतिष्ठित करना था जो उनका वैचारिक अभीष्ट है। इसके भी तीन चरण हैं। पहला है, सारे तांत्रिक वाड्मय की अर्थात् तांत्रिक धारा की एकवाक्यता (तंत्रैकवाक्यता या शास्त्रैकवाक्यता ) को त्रिक दर्शन में चरितार्थ देखना । २८ दूसरे, सारे शास्त्रों -लौकिक वाङ्मय से लेकर शैवागम पर्यन्त - की एकवाक्यता ( सर्व - शास्त्रैकवाक्यता ) को स्थापित करना। इसे अभिनव ने शास्त्रमेलन अर्थात् शास्त्रसमन्वयन कहा है। २९ इसका भी पूर्णता लाभ त्रिक में ही होता है । ३० इसका तीसरा चरण है, सारे आगमों में शिवागम की 

२५. 

। 

तस्मादेतदर्थः प्रमाणलक्षणावसरे 'इदमेतादृक्' (२1३19) इत्यत्र व्याख्यास्यते इत्यर्थ: । [.....] तथा च प्रसिद्धिः स्वयमेव विमर्शजीविता आगमप्रमाणरूपा इति वक्ष्यते । ई.प्र.वि.वि., १, पृ. ३५-३६ 

२६. 

नहि मूल-वृत्ति - ग्रन्थयोरेतद् भविष्यति । 



तदेव, पृ. ३५ 

२७. 

तं. ३५/४४ 

२८. 

२९. 

इत्थं श्रीशंभुनाथेन ममोक्तं शास्त्रमेलनम् || 

अशेषतन्त्रसारं तु वामदक्षिणमाश्रितम् । 

तु 



तदेव ३७/२७ 

एकत्र मिलितं कौलं श्रीषडर्धकशासने । एक एवागमस्तस्मात्तत्र लौकिकशास्त्रतः । प्रभृत्यावैष्णवाद्बौद्धाच्छैवात् सर्वं हि निष्ठितम् || 



३०. 

11 

तदेव ३५/३० 

X 

X 

X 

X 

X 

X 

इत्थं श्रीशंभुनाथेन ममोक्तं शास्त्रमेलनम्। 

तस्य यत्तत्परं प्राप्यं धाम तत् त्रिकशब्दितम् । 

तदेव ३५ / ४४ 



तदेव ३५ / ३१ 

१४६ 

काश्मीर शिवाद्वयवाद में प्रमाण - चिन्तन 

सर्वातिशायिता या वैशिष्ट्य का उपपादन | ३१ ये तीनों चरण एक ही यौक्तिक विचार - प्रक्रिया के अन्योन्यान्वयी अङ्ग हैं। इसे चुनौती इसलिए कहा गया है कि शैव दार्शनिक को एक ऐसे सर्वसमावेशी और सर्वाङ्गीण आगम प्रमाण की परिकल्पना करनी थी जिसमें सारी विचार पद्धतियाँ पारस्परिक विरोध के परिहारपूर्वक समंजस रूप से व्यवस्थित हो सकें, अपनी वैयक्तिकता को बनाए रख सकें और शैवों की अपनी लक्ष्यसिद्धि के साथ उनकी टकराहट को बचा भी सकें। आज की भाषा में कहें तो उन्हें भिन्न-भिन्न विचारधाराओं के सर्वपोषी एकल प्रजातंत्र की स्थापना करनी थी। 

दूसरी चुनौती सगोत्रीय थी। शैवों के आगम- विचार की मूल प्रेरणा उन्हें भर्तृहरि और उनकी व्याकरण परम्परा से मिली थी। शैवों द्वारा प्रस्तावित आगम के प्रायः सभी प्रारूप किसी न किसी रूप में भर्तृहरि में उपलब्ध हैं। परन्तु भर्तृहरि की प्रतिपत्तियों को बौद्धों और मीमांसकों से कड़े प्रतिरोध का सामना करना पड़ा था। इन दोनों शिविरों की विरोधी युक्तियों की प्रत्यालोचना द्वारा भर्तृहरि का पुनरुद्धार और उस प्रक्रिया में उनका सर्जनात्मक पुनर्व्याख्यान शैवों का दूसरा लक्ष्य था । इसी द्वितीय चुनौती की अवान्तर कड़ी के रूप में एक अन्य स्रोत को जोड़ा जाना उचित होगा। उसे सगोत्रीय न भी कहें तो विजातीय भी नहीं कह सकते। यह आंतरालिक शिविर है योगसूत्र के प्रणेता पतंजलि का । शब्द प्रमाण की प्रसिद्धि और आप्ति के रूप में पतंजलि के प्रतिष्ठापन के पुनर्व्याख्यान द्वारा आगम के नए प्ररूप का परिकल्पन और गहनीकरण शैवों के दूसरे लक्ष्य का स्वाभाविक विस्तार था। दूसरे में ही तीसरी चुनौती के बीज छिपे हैं। भर्तृहरि के सम- प्रतिद्वन्द्वी होने पर भी बौद्धों और मीमांसकों की युक्तियों के तात्त्विक और तार्किक आधार भिन्न थे। उनकी परीक्षा विजातीय शिविर से मिली तीसरी चुनौती थी, उनकी प्रत्यालोचना द्वारा अपने मत की अविचल प्रतिष्ठा उनका तीसरा लक्ष्य था । 

इस पृष्ठभूमि के साथ हम त्रिक मनीषियों के आगम-विचार में प्रवेश करते हैं। 

प्रसिद्धि - लक्षण [१] 

अभी-अभी ऊपर देख चुके हैं कि उत्पल और अभिनव आगम का निष्कर्षण ( reduction) प्रसिद्धि के रूप में करते हैं । ईश्वरप्रत्यभिज्ञा - विमर्शिनी 'आन्तरशब्दनरूप दृढ़ीयस्तम विमर्शात्मा' से अपना आगम - निर्णय प्रारम्भ करती है और 'प्रसिद्धि' पर समाप्त करती है। विवृति-विमर्शिनी में आगम-विवेचन 'प्रसिद्धि' से प्रारम्भ होता है, और व्याख्या 

३१. समस्तशास्त्रकथितवस्तुवैविक्त्यदायिनः । । 

शिवागमस्य सर्वेभ्योप्यागमेभ्यो विशिष्टता । 

तदेव २२/८-९ 

आगम 

१४७ 

का संहरण होता है 'आन्तरशब्दनरूपता' से। तंत्रालोक 'प्रसिद्धि' और 'व्यवहार' के समीकरण से प्रारम्भ करते हुए एक आह्निक ( ३५वें) का समापन शास्त्रसमन्वय और दूसरे ( ३७वें) का तन्त्रतत्त्व से करता है। विशेष ध्यान में रखने योग्य बात है कि परम्परा सर्वत्र ३२ 'प्रसिद्धिरागमो लोके' से प्रारंभ होने वाली दो कारिकाओं को कभी पूरा, कभी अंशत: उद्धृत करती हुई, संदर्भित करती हुई, व्याख्या करती हुई अपने मत का उपस्थापन करती है। जयरथ कृत तं. १/१८ की विवेक नामक व्याख्या में ये दोनों कारिकाएँ इस प्रकार उद्धृत मिलती हैं: ३३ 

प्रसिद्धिरागमो लोके युक्तिमानथवेतरः । विद्यायामप्यविद्यायां प्रमाणमविगानतः ।। 

प्रसिद्धिरवगीता हि सत्या वागैश्वरी मता । तथा ३४ यत्र यथा सिद्धं तद्ग्राह्यमविशङ्कितैः ।। 

३२. तं.वि., २, पृ. ४७ ; तदेव, ८, पृ. २, पृ. ८३ ; ई.प्र.वि., २, पृ. ८९ १/८०५ - ६ ; इन सभी स्थलों का 

३३. तं. वि., ८, पृ. ३६४६ 

३४. 

३६४६, ई.प्र.का., २, पृ. ८३ (का.सं.प्र.); तदेव, टि०सं० ९०, ई.प्र.वि.वि., १, पृ. ३६, तदेव, ३, पृ. ८४-८५ मा.वि.वा. संकेतन टोरेला ने भी किया है ( In. Cog., टि०१२, पृ. ५) 

जयरथ के पाठ में अंतिम पंक्ति में 'तया' के स्थान पर ' तथा ' पाठ है। भास्करकण्ठ 'तथा यत्र यथा' के स्थान पर 'तया यत्र यदा' पढ़ते हैं। (भा., २, पृ. ८९) विवृति भी ( १, पृ. ३६) 'तया' पढ़ती है : 'तया' प्रसिद्धरूपया ऐश्वर्या वाचा । टोरेला (In. Cog., पृ. ५) इन कारिकाओं का पुनरुद्धार करते हैं, यद्यपि भास्कर और जयरथ के दायाद का उल्लेख नहीं करते। अंतिम पंक्ति का शोधित रूप है : तया यत्र यदा सिद्धं तद्ग्राह्यमविशंकितैः । 'यदा' की अपेक्षा मुझे 'यथा' पाठ अधिक उपयुक्त लगता है, क्योंकि प्रमाण का काम है वस्तु का वह जैसी है वैसा ( यथावस्तु) प्रमाणन करना । 'यथा' ज्ञान के प्रामाण्य को लक्षित करता है, जबकि 'यत्र यदा' देश-काल की उपाधियों को । इस बात का समर्थन स्वयं उत्पल में मिलता है, जब वे श्लोकगत 'यत्र यदा' की व्याख्या 'यथा यस्य अर्थस्य' (ई.प्र.वि.वि., ३, पृ. ८४) करते हैं : 'यत्र यदा' इति व्याचष्टे 'यथा यस्य अर्थस्य' इति । किंतु स्वयं विवृति - विमर्शिनी के दोनों स्थलों पर (१, पृ. ३६, ३, पृ. ८४), विमर्शिनी के दोनों संस्करणों (पांडेय तथा का. सं.ग्र.) में 'यत्र यदा' (पृ. ८९, पृ. ८४ क्रमशः ) पाठ उपलब्ध होने के कारण और भास्कर - सम्मत होने के कारण 'तया यत्र यदा' पाठ ही मान्य होगा । मा.वि.वा. में प्रयुक्त 'धीधनै: ' पद ( इत्थमागम एवायं प्रमाणमिति धीधनैः । उक्तं सत्यैव वागैशी प्रसिद्धिरविगानतः । । - १/८०५) के आधार पर टोरेला ने इन कारिकाओं को उत्पल कृत माना है ( उपर्युक्त, पृ. ५, पा. टि. १३) । परन्तु यह पद ( धीधनैः) इतना अनिश्चित, व्यापक और खुला हुआ (open) है कि इतने महत्त्वपूर्ण मन्तव्य को, यदि यह अभिनव के परम गुरु का स्वोपज्ञ कथन था, तो अभिनव जैसा निश्चित सूचनाएँ देने वाला व्यक्ति संदिग्ध न रखता । मेरी धारणा है, यद्यपि मेरे पास कोई 

। 

१४८ 

काश्मीर शिवाद्वयवाद में प्रमाण - चिन्तन 

[ संसार में प्रसिद्धि को ही आगम के नाम से जानते हैं; यह युक्ति से संगत हो सकती है अथवा इससे भिन्न भी । अबाधित रहने पर यह विद्या और अविद्या दोनों के निश्चय में प्रमाण है, क्योंकि अबाधित प्रसिद्धि ईश्वर की ( या ईश्वर से आई हुई) वास्तविक वाणी है। इस वाक् के द्वारा जो जब जहाँ प्रतिष्ठित होता है, वह संशयरहित होकर (लोगों) को (वैसा ही ) स्वीकार करना चाहिए । ] 

आगम प्रमाण का स्वरूप इसी प्रसिद्धि से संरचित होता है। आगम को स्वच्छप्रसिद्धिरूप कहा गया है। ३५ स्वच्छ का अर्थ अविगीत से लिया गया है। अतः आगम का लक्षण है 'अविगीतप्रसिद्धि' । ३६ विगान का शाब्दिक अर्थ है विरुद्धगान, प्रकरणगत अभिप्राय है विरुद्धविमर्श, इसका उदित न होना। २७ यही अबाधितत्व का मूल है। देश, दशा और पुरुष आदि के अलग होने पर भी जो प्रसिद्धि निर्बाध रूप से नियति के स्वरूप के अंतर्गत रहती है उसी पर आश्रित अनुमान इत्यादि की प्रामाणिकता सधती है, संबंधों के आधार पर नहीं। जन्म के प्रारंभ से लेकर या अनन्त पूर्वजन्मों की करोड़ों वर्षों की अवधि में व्यवहार के परिशीलन से या उसके बल से या दूसरों की परिपुष्ट प्रतिभा का सहारा लेकर अर्थक्रिया की सिद्धि के आधार पर होने वाले प्रतिभा के परिपाक से ही प्रमाण का सकलवस्तुगत तथात्वनिश्चयरूप व्यापार सध पाता है।" अर्थक्रियालाभ के समनन्तर होने वाले संवाद की यहाँ कोई भूमिका नहीं होती सिवाय इसके कि वह केवल अभ्यासांश को 

स्पष्ट साक्ष्य नहीं है, कि धीधनैः पद से अभिनव भर्तृहरि का स्मरण कर रहे हैं। इसके कई कारण हैं। एक तो काश्मीर शैवों में भर्तृहरि का नाम बड़े सम्मान से 'तत्रभवान्' आदि विशेषणों से लिया जाता । दूसरे, विमर्शिनी में अभिनवगुप्त जिस प्रकार से इस श्लोक के प्रतीक का उल्लेख करते है, वह हमें निरायास भर्तृहरि से जोड़ देता है : तेन 'प्रसिद्धि' इति श्लोके 'यत्र यदा' इत्युक्तम्, तेन प्रत्यक्षागमौ बाधकौ अनुमानस्य इति तत्रभवद्भर्तृहरिन्यायभाष्यकृत्प्रभृतयः (ई. प्र. वि., २, पृ. ८९- ९०); और तीसरे, प्रसिद्धि की धारणा उन्हें भर्तृहरि से ही प्राप्त होती है (द्रष्टव्य, ई.प्र.वि.वि., ३, पृ. १०२) । फिर भी निश्चयपूर्वक कुछ भी कहना कठिन है, क्योंकि 'वाक् ऐश्वरी' का प्रयोग भर्तृहरि के संदर्भ में बहुत कर्ण - परिचित नहीं है। 

Aw 

आगम एव आगच्छति स्वच्छप्रसिद्धिरूपः । ई.प्र.वि.वि., ३, पृ. ८९ आगममविगीतप्रसिद्धिलक्षणम् । - तदेव, पृ. ९२ 

३५. 

३६. 

३७. 

'विगाने' इति तद्विरुद्धविमर्शोदये। 

३८. 



तदेव, पृ. १०१ 

तत एव परमेश्वरागमप्रसिद्धिमूलत्वेन देशदशापुरुषविशेषान्तरेऽपि या प्रसिद्धिरबाधिता नियतिस्वरूपा - नुवर्तिनी, तन्मूलानामेव अनुमानानां करणकर्त्रनुमानानामिव निर्विवादं प्रामाण्यम् न तु स्वयं कल्पनोत्थापितानां सद्वितीयान्यतरत्वादीनाम् । आजन्मनोऽनन्तपूर्वजन्मकोटिसहस्रावधेर्वा यत् व्यवहारपरिशीलनं तद्बलेन वा; परकीयपरिपक्वप्रतिभोपजीवनेन अर्थक्रियालाभेन वा प्रतिभापरिपाके जाते प्रमाणस्य सार्वत्रिकवस्तुतथात्वनिश्चये व्यापारोऽखण्डितः । 

तदेव, पृ. ९१ 

आगम 

१४९ 

३९ 

ही पुष्ट करता है। संवाद की भूमिका का प्रश्न तब उठता है जब अनभ्यास के कारण अर्थक्रियारूप निश्चय का अभाव हो । अभ्यास की श्रृंखला केवल संस्कार को जन्म देती है जिसका अस्तित्व प्रमाता के साथ एकता से ही संभव है। इसलिए विरुद्ध विमर्श के उदित न होने का रहस्य प्रसिद्धि के नियति के स्वरूपगत अनुवर्तन में छिपा है। इसीलिए जहाँ वस्तु या पदार्थ को आभास कहते हैं, नियति को महाभास कहा गया है। ४१ इस प्रकार नियति और प्रसिद्धि एकान्वयी है। सजातीय चुनौती के स्वरूप को ठीक से समझाने लिए हमें भर्तृहरि तक जाना होगा। पूर्व जन्मों के संस्कार रूप से अवस्थित यह प्रसिद्धि लगभग वही है, जिसे भर्तृहरि प्रतिभा कहते हैं। शब्दभावना से अनुगत ( सहकृत) आगम से प्रतिभा जन्म लेती है । आगम का भेद इस प्रतिभा की दूरी या निकटता पर निर्भर करता है । ४२ यह अपने संवेदन का विषय है, दूसरे को बता कर समझा पाना असंभव है। सारा व्यवहार जिसे भर्तृहरि इतिकर्तव्यता कहते हैं, यहाँ तक कि दूध पीते शिशु का व्यवहार भी, साक्षात् शब्द या जन्मान्तरागत भावना से उत्पन्न और व्याख्यात होता है । ४३ यहाँ तक कि ऋषियों का ज्ञान भी आगम पर आश्रित है । ४४ इसी क्रम में भर्तृहरि दूसरी बात यह कहते हैं कि आगम अविच्छिन्न परम्परा का नाम है, जिसमें उसकी शब्दनिबद्ध आकृतियाँ जैसे श्रुति और स्मृति भी अंतर्गृहीत हैं। लक्षणया सारे शिष्ट व्यवहार और विश्वास भी इसमें अंतर्भूत हैं। ४५ श्रुति नित्य और अपौरुषेय है। पर मीमांसा के अर्थ में यह नित्य नहीं है। मीमांसकों की सृष्टि की चक्राकारता यहाँ स्वीकार्य नहीं है। यहाँ यह नित्यता दो अर्थों में है। एक तो, अविच्छिन्न परम्परा के अर्थ में यह नित्य और अकृतक है। ४६ और दूसरे, 

प्रसिद्धिरबाधिता नियतिस्वरूपानुवर्तिनी । - तदेव, पृ. ९१ 

३९. 

द्रष्टव्य तदेव, पृ. ९१-९२ 

४०. 

४१. 

४२. 

४३. 

४४. 

४५. 

४६. 

A 

नियतिशक्तिस्तु महाभाससारतया तत्र प्रवेशनीया । तदेव, पृ. ९२ 

भावनानुगतादेतदागमादेव जायते । 

आसत्तिविप्रकर्षाभ्यामागमस्तु विशिष्यते । । वाक्य. २/१५१, देखिए In. Cog, पृ. ८ भी 

(अ) इतिकर्तव्यता लोके सर्वा शब्दव्यपाश्रया । 

यां पूर्वाहितसंस्कारो बालोऽपि प्रतिपद्यते ।। (आ) साक्षाच्छब्देन जनितां भावनानुगमेन वा । 

Madd 

तदेव १/११३ 

इतिकर्तव्यतां तां न कश्चिदतिवर्तते ।। तदेव २ / १४६ 

ऋषीणामपि यज्ज्ञानं तदप्यागमपूर्वकम् । 



तदेव १/३० 

तथा चायं श्रुतिस्मृतिलक्षणः सर्वः शिष्टैः परिगृहीतः आगम: । अनादिमव्यवच्छिन्नां श्रुतिमाहुरकर्तृकाम् । 

शिष्टैर्निबध्यमाना तु न व्यवच्छिद्यते स्मृतिः । । 



वाक्य. १/४१ पर वृत्ति, पृ. ९८ 



वाक्य १/१३६ 

१५० 

काश्मीर शिवाद्वयवाद में प्रमाण - चिन्तन 

वेदवाक्य चैतन्यस्थानीय हैं, ४७ क्योंकि यह आगम को चेतना के स्तर तक ले आती है। सहज, अनादि चैतन्य की भांति आगम नित्य और अविच्छिन्न हैं; तार्किक प्रवादों से उनका बाधन नहीं होता।“ यह दूसरी बात अत्यन्त महत्त्वपूर्ण है। क्योंकि इसमें अंतर्निहित ध्वनि आगम को शब्दरूपता, प्रत्यवमर्शिनी वाग्रूपता, तक ले जाने में है। 

यह बात ब्रह्मकाण्ड, जिसकी दूसरी संज्ञा आगमकाण्ड है, के प्रारम्भ में ही स्पष्ट हो जाती है। आगम शब्दरूप है : वेद को ब्रह्मप्राप्ति का उपाय ही नहीं, उसका अनुकार भी कहा गया है। अनुकार कहना रूपक है, लाक्षणिक है। आन्तर क्रम से विहीन, 

सूक्ष्मा, नित्या वाक् को उसी रूप में दूसरे को प्रदान करना असंभव है। उसके आकार या प्रतीक को ही प्रदान करना, संप्रेषित कर पाना संभव है : अतएव वही प्रतीक वेद या मंत्रों का अनुकार है । ४९ इससे सहज ही निर्गत होता है कि शब्दनिबद्ध मंत्रवपु वेद से परे उसका शब्दात्मक चैतन्याकार भी है; वही वस्तुतः आगम- शरीर है। इसलिए ऋषि - प्रतिभा की सहजता भी आगमिक धर्म से संस्कृत होकर ही आविर्भूत होती है। 

५० 

अभिनवगुप्त प्रतिभारूप इस आगम को ही बिना किसी ऊहापोह के प्रसिद्धि के नाम 

५१ 

से पुकारते हैं। 19 अतएव प्रसिद्धि ही आगम है और उसी का सर्वातिशायी प्रामाण्य है, इस 

४७. 

४८. 

वेदवाक्यानि तु चैतन्यवदपौरुषेयाणि । 

J 

वाक्य. १/१२४ पर वृत्ति, १, पृ. २०३ 

वेदेतर आगमों को पौरुषेय या कर्तृक भी स्वीकार किया गया है, किन्तु उनके उच्छिन्न होने पर वेद बीजरूप में हमेशा व्यवस्थित रहते हैं। ( वाक्य. १ / १२४ ) 

चैतन्यमिव यश्चायमविच्छेदेन वर्तते । 

आगमस्तमुपासीनो हेतुवादैर्न बाध्यते । 

तदेव १/४१ 

यहाँ की अपेक्षा शैव परम्परा में हम देखेंगे कि 'इव' 'वत्' 'तक' आदि का परिष्कार हो जाता है, आगम की प्रत्यवमर्शरूपतामात्र शेष रहती है। 

४९. प्राप्त्युपायोऽनुकारश्च तस्य वेदो महर्षिभिः । 

एकोऽप्येनकवर्त्मेव समाम्नातः पृथक् पृथक् ।। तदेव १/५ 



वृत्तिः प्राप्त्युपायो ब्रह्मराशि: । [...] अनुकारः इति । यां सूक्ष्मां नित्यामतीन्द्रियां वाचमृषयः साक्षात्कृतधर्माणो मन्त्रदृशः पश्यन्ति तामसाक्षात्कृतधर्मभ्योऽपरेभ्यः प्रवेदयिष्यमाणा बिल्मं [=प्रतिच्छन्दकम्, वेदाङ्गाख्यम् । न चासौ अतीन्द्रिया सूक्ष्मा वाक् तथाख्यातुं शक्यत इति प्रतिच्छन्दकथनम् : पद्धति] समामनन्ति । वाक्य. वृत्ति, १, पृ. २३-२४ 

५०. नागमादृते धर्मस्तर्केण व्यवतिष्ठते । 

५१. 

ऋषीणामपि यज्ज्ञानं तदप्यागमपूर्वकम् || 



तदेव १/३० 

वृत्ति: [.....] तेष्वपि तदर्थज्ञानमार्षम् ऋषीणामागमिकेनैव धर्मेण संस्कृतात्मनाम् आविर्भवति इत्याख्यायते । 



१, पृ. ८६ 

'आर्षम्' इति प्रतिभारूपवेदादिप्रसिद्धिरूपसदोदितलोकप्रसिद्ध्यात्मकम् । - ई.प्र.वि.वि., ३, पृ. १०३ 

आगम 

१५१ 

बात को प्रमाणित करने के लिए भर्तृहरि के द्वारा उपन्यस्त व्यास के वचनों को (गीता और महाभारत) भर्तृहरि के मुख से ही उद्धृत करते हैं५२ : न जानते हुए भी दूसरों से सुनकर उपासना करने वाले लोग भी तर जाते हैं। पुण्य और पाप के निश्चय के लिए चण्डाल से लेकर सारे मनुष्यों का काम प्रसिद्धि से चल जाता है, शास्त्र की उनको आवश्यकता नहीं पड़ती। मालिनीविजयवार्तिक में भर्तृहरि की इसी उक्ति को उद्धृत करते हुए अभिनव इस बात को और भी स्पष्ट करते हैं । ५३ उनके अनुसार पुण्य और पाप इन दोनों में भले ही शास्त्र की उपयोगिता नगण्य हो, किन्तु आगम की प्रयोजनीयता को नकारना संभव नहीं है। क्योंकि वेद आदि अनादि शास्त्रों का संकलन ही आगम नहीं है, अपितु वह प्रसिद्धि ही है जिसकी आत्मा शब्द है । ५४ 

व्यास के इस श्लोक को उद्धृत करते हुए अभिनव द्वारा अपने दो ग्रन्थों में प्रसिद्धि के स्थिरीकरण के पीछे मीमांसकों द्वारा भर्तृहरि द्वारा उपस्थापित प्रसिद्धिरूप आगम के प्रामाण्य का नकारा जाना है । कुमारिल व्यास के इसी श्लोक" को उद्धृत करते हुए धर्म और अधर्म के निश्चय में लोकप्रसिद्धि के स्वतन्त्र प्रामाण्य पर शङ्का करते हैं। प्रसिद्धि तभी प्रमाण बनती है जब वह शास्त्र से प्रमाणित हो : निर्मूलसंभवादत्र प्रमाणैः सैव मृग्यते । ५६ प्रसिद्धि की अपनी कोई जड़ नहीं होती, अतः प्रमाणों से उसका परीक्षण 

५२. 

'अतएव ' इति यतः प्रसिद्धिरूप एव आगमस्ततो हेतोः । तदाह “अन्ये त्वेवमजानन्तः श्रुत्वान्येभ्य उपासते । तेऽपि चातितरन्त्येव मृत्युं श्रुतिपरायणाः ।। " (गीता १३ / ६५) इति । " इति पुण्यम् [.....]” इत्यादि मुनिवचनं भर्तृहरिणा आगमप्रामाण्यदायाय उपन्यस्तमिति तन्मुखेन इह लिखितम् । - तदेव, पृ. १०२ मधुसूदन कौल के अनुसार यहाँ पर भर्तृहरि की उद्धृत कारिका है वाक्यपदीय १ / ४० : इदं पुण्यमिदं पापमित्येतस्मिन् पदद्वये । 

आचण्डालं मनुष्याणामल्पं शास्त्रप्रयोजनम् || 

देखिए In. Cog, पृ. ८ भी। 'इदं पुण्यमिदं पापम्' यह पंक्ति महाभारत में मुझे मिल नहीं पायी। ५३. देखिए In. Cog, पृ. ८-९ 

५४. 

५५. 

५६. 

लभन्ते निश्चयं सम्यगागमाख्यात्परीक्षकाः । 

तथा च मुनिराहेदं पुण्यं पापमिति द्वये ।। शास्त्रप्रयोजनं स्वल्पं नागमस्य प्रयोजनम् । आगमो हि न नामैष पुस्तकग्रन्थसंचयः ।। केवलं प्रथिताभिख्योऽनादिर्वेदादिकः किल । किंतु प्रसिद्धिरेवासौ सा च शब्दस्वरूपिणी ।। 



मा.वि.वा. १ / ७९९-८०१ 

श्लोकवार्तिक, औत्पत्तिक प्रकरण, वृत्तिकारग्रन्थ ५ / ३, In. Cog में संदर्भित, पृ. ९ 

तदेव ५/४ अब, तत्रैव सुचरितमिश्र ( भा. २, पृ. ३) की टीका है : 'न स्वतन्त्रायाः प्रसिद्धेरेव 

प्रामाण्यं सिध्यति ।' उद्धृत, तत्रैव 

सुचरितमिश्र का अनुवाद करते हैं। 

यहीं पर यह भी दिखाया गया कि किस प्रकार भास्करकण्ठ द्र, पा. टि. १६ और ३५ तदेव, पृ. ५.६,९ 

1 

१५२ 

काश्मीर शिवाद्वयवाद में प्रमाण - चिन्तन 

आवश्यक है। फलतः न केवल लोकप्रसिद्धि अपितु शिष्टों द्वारा परिगृहीत प्रसिद्धि अर्थात् महाजनप्रसिद्धि तक शास्त्रापेक्षा रहती है। सच पूछा जाए तो अभिनव विवृत्तिविमर्शिनी में मीमांसकों के पूर्वपक्ष को उठाते हुए ही प्रसिद्धि का विचार प्रारंभ करते हैं: ननु प्रसिद्धिर्नाम न किंचन प्रमाणम् । ५७ यह मत मीमांसक का ही है । ५८ 

। 

प्रसिद्धि शब्द भर्तृहरि में उतनी स्पष्टता से उस रूप में नहीं मिलता। यद्यपि भर्तृहरि प्रसिद्धि की भावना से परिचित हैं । ५९ अतः मैं टोरेला से सहमत हूँ कि प्रसिद्धि शब्द शैवों को प्रधानतया मीमांसा से मिलता है और आगम की प्रसिद्धिमूलक अवधारणा के रूप में वे मीमांसकों के द्वारा भर्तृहरि की प्रतिभा और शब्दतत्त्व का पुनराख्यान करते हुए उनकी आगम की अवधारणा को और निखारते हैं - शैवों में यह चेतना का अंतरंग व्यापार है, ऐश्वरी वाक् है । इसके बीज भर्तृहरि में प्रभूत मात्रा में हैं। भर्तृहरि की वेद में निष्ठा है, पर उनके लिए वेद मंत्रराशि से भिन्न ब्रह्मराशि भी हैः समग्र प्राणिजगत् के अंदर चेतना, प्रतिभा और विमर्शिनी वाक् के रूप में स्थित रहता हुआ। इसके विपरीत मीमांसकों का वेद संसार और प्राणिमात्र से परे अपने ही विधि और नियोग की प्राचीरों में बंद है। 

बौद्ध भी प्रसिद्धि को प्रमाण नहीं मानते, मीमांसकों की आलोचना में यह बात स्फुट रूप से सामने आती है। प्रसिद्धि से यदि व्यवहार सिद्ध होते हैं तो इसलिए नहीं कि वह प्रमाण है, बल्कि इसलिए कि वह कल्पना है और कल्पना ही व्यवहार का निमित्त बनती । अतः शैवों का दूसरा पूर्वपक्ष है बौद्ध, जिन्हें मीमांसकों के ठीक बाद वे अपने निशाने पर लेते हैं: यदि परं कल्पितः स्वभावहेतु:, न च कल्पनया परमार्थव्यवहारा: सिध्यन्ति।६° यहाँ पर शैवों का मन्तव्य है कि प्रसिद्धि स्वसामर्थ्य से स्वभावहेतु है, कल्पना के बूते पर नहीं, अतः प्रसिद्धि से परमार्थ-व्यवहार को साधने में कठिनाई नहीं आती। क्योंकि कोई-कोई प्रसिद्धि तो हृदय में इतनी गड़ जाती है कि स्वयं हृदय को जड़ से उखाड़े बिना उसे निकालना संभव नहीं है। यह बात बौद्ध को विशेष ध्यान में रखकर की 

५७. 

ई.प्र.वि.वि., १, पृ. ३५; देखिए In. Cog, पृ. १० 

५८. 

५९. 

६०. 

मिलाइए प्रमाणवार्तिक १, धर्मकीर्ति की स्वोपज्ञ वृत्ति पृ. १७१ : प्रसिद्धिम् अप्रामाण्यतः । कर्णगोमिन् इसे मीमांसक से जोड़ते हैं : मीमांसकस्य । (पृ. ६०२ ), In. Cog. में उद्धृत, पृ. १०; और भी देखिए: प्रसिद्धिश्च नृणां वाद प्रमाणं च नेष्यते । प्र.वा. ३/३२२ 



उदाहरण के लिए देखिए वाक्य० १ / ३१ : धर्मस्य चाव्यवच्छिन्नाः पन्थानो ये व्यवस्थिताः । न तल्लोकप्रसिद्धत्वात् कश्चित्तर्केण बाधते । । 

ई.प्र.वि.वि., १, पृ. ३५: यहाँ आपत्ति, बौद्धों के परार्थानुमान की दृष्टि से की जा रही है, क्योंकि शैव तो आगम को स्वतंत्र और सर्वोच्च प्रमाण मानते हैं।आगम 

१५३ 

जा रही है । ६१ जहाँ तक प्रत्यक्ष और अनुमान के अपने विषय हैं, उनमें आग़म की आवश्यकता नहीं पड़ती। दृश्यमान और परोक्ष में प्रत्यक्ष और अनुमान वस्तुबल से प्रवृत्त होते हैं, पर अत्यन्त परोक्ष में आगम या शास्त्र (बौद्धों में दोनों समानार्थक) की प्रवृत्ति माननी ही होगी । ६२ यह बात स्वयं बौद्ध स्वीकार करते हैं। १३ कठिनाई यह है कि बौद्ध स्वयं आगम को स्वतन्त्र प्रमाण नहीं मानते, अपितु उसे परार्थानुमान के अङ्ग रूप से ही स्वीकार करते हैं। शैवों को आपत्ति है कि परार्थानुमान में तो कुछ भी ऐसा नहीं है, जो आगमरूप कहा जा सके या जिसे आगमरूपता की अपेक्षा हो । ६४ जहाँ केवल व्यवहारसाधन होता है वहाँ मात्र मोह ही हटाया जाता है, वहाँ नवीन ज्ञान नहीं होता [ शैवों के यहाँ आत्मा तो ईश्वरतया स्वयं प्रकाशित रहती है, अतः इनके यहाँ मोहापसारण में व्यवहार - साधक प्रमाणव्यापार में कोई दुविधा नहीं खड़ी होती ।] अतः जहाँ साध्य, हेतु और व्याप्ति में किसी की भी सिद्धि का अभाव हो, वहाँ या तो शब्द अनुपयोगी होगा और या वहाँ शब्द से ज्ञान होने पर आगम - प्रमाणता ही होगी, अनुमान नहीं । ६५ यदि “बुद्ध ने ऐसा कहा है” इसे प्रमाण मानते हैं तो यही अपने और दूसरे दोनों ही मतों के अनुयायियों के लिए प्रसिद्धि है, इसमें शंका नहीं होनी चाहिए । अतः आर्यसत्यों आदि का बोध यदि बौद्ध बुद्धवचनों के प्रमाण से साधना चाहते हैं, तो यह हमारे ही बताए सन्मार्ग पर चलकर संभव है । ६६ शैव यहाँ एक कदम और भी आगे बढ़कर बौद्धों की इस मान्यता को भी झुठलाते हैं कि प्राणी जन्मतः सिद्धान्तों और वृत्तियों से रहित होता है, बल्कि उन्हें जीवन में अर्जित करता है । ६७ अर्थात् ये प्रसिद्धियाँ उसके व्यक्तित्व का सहज अङ्ग नहीं हैं। इसके विपरीत शैवों 

कस्यचित् काचिदेव प्रसिद्धिः [.....] हृदयभित्तौ उत्पाटनशतैरपि हृदयमनुन्मूल्य नापसर्पति इत्याशयेनाह 'बौद्धस्यापि' इति । - ई.प्र.वि.वि., १, पृ. ३७ 

६१. 

६२. 

स (बौद्ध) हि ' तथा विशुद्धे विषयद्वये शास्त्रपरिग्रहम् । 

चिकीर्षो: स हि कालः स्याद्यदा शास्त्रेण बाधनम् । । ' ( प्र.वा. ४ / ५० ) इति आह तथा 

'तद्विरोधेन चिन्तायास्तत्सिद्धाभीष्टयोगतः । 

तृतीयस्थानसंक्रान्तौ न्याय्यः शास्त्रपरिग्रहः । । ' ( प्र.वा. ४ / ५१ ) इति । - तदेव 

६३. येनैव प्रत्यक्षानुमानावगमयोग्यम् एतत् विषयद्वयम् अवितथं कथितम् तेनैव अयं तदविषय- 

स्तृतीयस्थानात्मा विषयो भाषित इति । तदेव 

६४. परार्थानुमाने च सर्वमेव आगमरूपतानपेक्षम्। - तदेव, पृ. ३८ 

६५. 

६६. 

धर्म्यसिद्धौ हेत्वसिद्धौ व्याप्त्यसिद्धौ वा परस्य वचनमात्रस्य अनुपयोगात् वचनप्रत्यये वा आगमरूपतैव स्यात् न अनुमानमिति । 

ई.प्र.वि.वि., १, पृ. ३८ 

अथ बुद्धेन इदं भाषितमिति स्वयूथ्यपरयूथ्यप्रसिद्धिरनतिशङ्कनीया उच्यते । तदस्मदुक्तसन्मार्गारोहण- मेतत् । तदेव 

६७. 

तेन 'रिक्तस्य जन्तोर्जातस्य' (प्र.वा. ४ / ५४ ) इति रिक्ता वाचोयुक्तिः । 

तदेव, पृ. ३७-३८ 

१५४ 

काश्मीर शिवाद्वयवाद में प्रमाण - चिन्तन 

की दृढ़ मान्यता है कि ये वृत्तियाँ, अवमर्शात्मक प्रसिद्धियाँ, प्राणी के अस्तित्व का जन्मतः अङ्ग होती हैं और जन्म, जन्मान्तर से अविच्छिन्न आती हुई व्यक्ति की चेतना का संस्कार करती हैं। 

प्रसिद्धि-लक्षण आगम [२] 

सर्वशास्त्र कवाक्यता : सर्वागमप्रामाण्य 

, 

भर्तृहरि से प्राप्त मौलिक प्रतिपत्तियों का उपजीवन करते हुए और दोनों पूर्वपक्षों की पर्यालोचना से प्रत्यभिज्ञा दार्शनिक का आत्मविश्वास अधिक प्रगल्भ हो उठता है। प्रसिद्धि ऐसा शस्त्र है जिसके आधार पर अभिनवगुप्त अपने दो परस्परोपजीवी दूरगामी महत्त्व के सिद्धान्तों, सर्वशास्त्रैकवाक्यता और तज्जन्मा सर्वागमप्रामाण्य को प्रस्तुत कर पाते हैं। सारा व्यवहार प्रसिद्धि के सहारे चलता है, और यही प्रसिद्धि आगम है । ६८ आगम की त्रिविध रूपकल्पनाओं में यह पहली और, जयरथ के शब्दों में, साधारण परिभाषा है । ६९ प्रचलित धारणा के विपरीत अभिनव का मानना है कि अन्वय और व्यतिरेक जिनसे सामान्यतः साध्यसाधनभाव को समझ कर व्यवहार का निर्णय होता है, वे भी प्रसिद्धि के ही कार्य हैं। उनकी अपनी भाषा में, वे प्रसिद्धि के सहारे ही जीवित रह पाते हैं । ७० यदि वे प्रसिद्धि से स्वतन्त्र होकर प्रभावी होते तो प्रतिव्यक्ति अविनाभाव का निश्चय एक-एक विषय को लेकर होता, किन्तु व्यवहार में हम ऐसा नहीं पाते। अग्नि के साथ अन्वय और व्यतिरेक वाले धुएँ में पीलापन इत्यादि के रहने पर भी जहाँ-जहाँ धुएँ का पीलापन है वहाँ वहाँ आग है (यत्र यत्र धूमपाण्डिमा तत्र तत्र अग्नि ) इस प्रकार अनुसंधान नहीं होता । ७१ इसी प्रकार प्रत्यक्ष में भी सर्वजनसाधारण व्यवहार का कारण वस्तु की ताद्रूप्यात्मक प्रसिद्धि होती है और वही इन्द्रिय आदि सामग्री से उत्पन्न होने पर भी तत्तत् वस्तु के प्रत्यक्ष में इन्द्रिय आदि की प्रेरणा बनती है । ७३ प्रसिद्धि को समझाने के लिए अभिनव उसी दिन 

इह तावत्समस्तोऽयं व्यवहारः पुरातनः । । प्रसिद्धिमनुसन्धाय सैव चागम उच्यते । 

६८. 

J 

तं. ३५/१-२ 

६९. 

तत्र आगमस्यैव तावत्साधारण्येन लक्षणमाह । 

तं. वि., ८, पृ. ३६४५ 

७०. 

७१. 

अन्वयव्यतिरेकौ हि प्रसिद्धेरुपजीवकौ । 

स्वायत्तत्वे तयोर्व्यक्तिपूगे किं स्यात्तयोर्गतिः । तं. ३५/२-३ 

। 

स्वातन्त्र्येण तावेव यदि निश्चायकौ स्यातां तत् प्रतिव्यक्तिभावित्वादेकै कविषयाश्रयः ताभ्यामविनाभावावसाय: स्यात् न च एवम् तत्रापि प्रसिद्धिरेव मूलम् । - तं.वि., ८, पृ. ३६४७ ताद्रूप्यावमर्शमयीं तां सर्वव्यवहारनिबन्धनभूतां प्रसिद्धिम् । - तदेव 

७२. 

७३. 

प्रत्यक्षमपि नेत्रात्मदीपार्थादिविशेषजम् ।। 

अपेक्षते तथा मूले प्रसिद्धिं तां तथात्मिकाम् । 

P 

तं. ३५/३-४ 

आगम 

१५५ 

जन्मे बालक का दृष्टान्त लेते हैं। सैकड़ों वस्तुओं से भरे कमरे में अकेला भूखा बालक क्या ले, कैसे ले, किससे ले, यदि स्वावमर्शरूप प्रसिद्धि न हो तो । ७४ ऊपर प्रत्यक्ष में हमने देखा था कि प्रसिद्धि का रूप ताद्रूप्यावमर्शरूप है और अहर्जात बच्चे में आत्मावमर्शन रूप । ७५ 

अभितः संवृते जात एकाकी क्षुधितः शिशुः || 

७४. 

७५. 

किं करोतु किमादत्तां केन पश्यतु किं व्रजेत् । तदेव ३५/४-५ 



जयरथ की टिप्पणी है : विना स्वावमर्शात्मिकां प्रसिद्धिं नियतविषयहानादानव्यवहारो बालस्य न स्यादित्यर्थः । तं. वि., ८, पृ. ३६४८ | यह दृष्टान्त धर्मकीर्ति के ( रिक्तस्य जन्तोर्जातस्य गुणदोषमपश्यतः । विलब्धा वत केनामी सिद्धान्तविषयग्रहाः । । ) ( प्र.वा. ४ / ५४ ) का प्रत्युत्तर है। अभिनव विवृतिविमर्शिनी ( १, पृ. ३६-३७) में इसको 'रिक्ता युक्तिः' कहकर खारिज कर चुके हैं, यह हम ऊपर देख चुके हैं। 

यहाँ पर अनुमान विचार में (ई.प्र.का. २/४/११) अपने मत के रूपायन में अभिनव पर पतंजलि के प्रभाव के उल्लेख का स्मरण दिलाना अवसरोचित होगा । योगिनिर्माणता के अभाव का प्रमाणान्तर से निश्चय हो जाने पर कार्य या स्वभाव अनुमान में हेतु बनते हैं। यहाँ प्रमाणान्तरेण का अर्थ पूर्व जन्म के अभ्यास और अच्छी तरह स्थापित लोकप्रसिद्धि से है जिनका उपजीवन अनुमान में आवश्यक है, यह पतंजलि का मत है। योगी की ऋतम्भरा प्रज्ञा के द्वारा गृहीत विषय ही प्रसिद्धि और अनुमान के आधार हैं : अतएवानुमाने जन्मान्तराभ्यासलोकप्रसिद्ध्यादिकम् अवश्यमुपजीव्यम्, सा च श्रुतानुमानप्रज्ञयोर्बीजम् इति ऋतम्भराविषयमुवाच पतञ्जलि: । (ई.प्र.वि., २, पृ. १७३) इस प्रसंग में टीकाकार भास्करकण्ठ के विचार अत्यन्त महत्त्व के हैं। उनकी दृष्टि में पतंजलि लोकप्रसिद्धि की अपरिहार्य उपयोगिता को रेखांकित कर रहे हैं। विषय-विभाग करते हुए वे बताते हैं कि बालक को स्तन्य दूध का अनुमान पूर्वजन्माभ्यास और अग्नि आदि का अनुमान प्रसिद्धि के बिना संभव नहीं है। जन्मान्तराभ्यास, लोकप्रसिद्धि ( और अदृष्ट = 'आदि' का ग्राह्य) उस ऋतम्भरा प्रज्ञा के विषय हैं, जो अन्वर्थतः सत्य को धारण करती है। इसलिए यदि लोकप्रसिद्धि असत्य है, तो वह लोकप्रसिद्धि ही नहीं हो सकती । इसी को अनुत्तर को मानने वाले त्रिक आचार्य ऐश्वरी वाक् कहते । भास्कर के अनुसार पतंजलि द्वारा सूत्र में ऋतम्भरा प्रज्ञा का प्रयोग ही पूर्वजन्माभ्यासत्वेन प्रसिद्धित्वेन किया गया है : ऋतं सत्यं बिभर्ति इति ऋतम्भरा इत्यन्वर्थात् तेन असत्याया लोकप्रसिद्धर्न लोकप्रसिद्धित्वम् । अस्या ऐश्वरी वागिति नाम अनुत्तरशास्त्रीया कथयन्ति । कुत्र सूत्रे उवाच इत्यत आह । सा च पूर्वजन्माभ्यासप्रसिद्ध्यादिभावेन प्रोक्ता ऋतम्भरा च श्रुतानुमानप्रज्ञयोः प्रसिद्धि - अनुमानज्ञानयोः बीजं भवति । (भा., २, १७६ - १७७) अभिनव यहाँ संदर्भण कर रहे हैं यो. सू. १/४७-४९ का : निर्विचारवैशारद्येऽध्यात्मप्रसादः । ऋतम्भरा तत्र प्रज्ञा । - श्रुतानुमानप्रज्ञाभ्यामन्यविषया विशेषार्थत्वात् । व्यास अपने भाष्य में कहते हैं कि निर्विचारा समापत्ति की ऋतम्भरा प्रज्ञा और श्रुततया अनुमानजनित साधारण प्रज्ञा अत्यन्त भिन्न पदार्थ हैं। सत्य को धारण करने के कारण वह अन्वर्थ है। आगम और अनुमान की वृत्ति सामान्यावधारणप्रधाना है और प्रत्यक्ष की विशेषावधारणप्रधाना । (यो.सू.१/ ७ और उस पर व्यासभाष्य ) । ऋतम्भरा प्रज्ञा भी विशेषविषया है, इसलिए श्रुतप्रज्ञा और अनुमानप्रज्ञा से भिन्न है : समाधिप्रज्ञानिग्रह्य एव स विशेषो भवति भूत सूक्ष्मगतो वा पुरुषगतो वा 

१५६ 

काश्मीर शिवाद्वयवाद में प्रमाण - चिन्तन 

वस्तुतः प्रसिद्धि का अपोद्धार प्राग्वासनारूपविमर्श के शब्दों में किया गया है। ७६ यदि प्राच्य वासना है तो इसका स्वाभाविक फलित है कि यह पहले से आ रही - पौर्वकालिकी- प्रसिद्धि है | आगम की भी यही व्युत्पत्ति है । ७७ यही मूलभूत प्रसिद्धि ही सर्वत्र प्रमाण है यह हमें हठात् स्वीकार करना होता है : मूलं प्रसिद्धिस्तन्मानं सर्वत्रैवेति गृह्यताम् । (तं. ३५ /११ ) इस प्रकार हानादानात्मक सारे व्यवहार का स्रोत है सजातीय प्रसिद्धि (जयरथ एक उद्धरण द्वारा यह नया शब्द देते हैं)। प्राग्वासनात्मक विमर्श और प्राक्तनी प्रसिद्धि ये दोनों पर्याय, विनिमयनीय प्रत्यय हैं। सजातीय प्रसिद्धि का तात्पर्य है पूर्व-पूर्व प्रसिद्धि का, पूर्व-पूर्व वासना का उपजीवन । प्रश्न है कि यदि सारा व्यवहार पूर्व और फिर उससे पूर्ववृद्ध के व्यवहार से ही प्राणवायु पाता है और व्यवहार के अनादि होने के कारण पूर्वपूर्ववृद्धोपजीवन से मूल को नष्ट करने वाली अनवस्था भी यहाँ नहीं होती, तो प्रसिद्धि को व्यवहार का बलात् कारण बनाने से क्या लाभ? शैवों का समाधान है कि यह दौड़ निर्मूला या अनवस्थात्मक नहीं है। वस्तुतः वर्तमान का उपजीवन पूर्व में, उसका उपजीवन उसके पूर्व में, इस प्रकार पूर्व - पूर्व कारण की खोज हमें अंततः एक सर्वज्ञ प्रमाता तक ले जाती है, जहाँ परा रूप प्राथमिक भूमि में अन्य की अपेक्षा न होने से अनुन्मिषित अर्थात् आत्म-परामर्श या परा - परामर्श के रूप में वह प्रसिद्धि भासती है । ७९ अभिनव का निष्कर्ष है कि केवल पूर्व-पूर्व प्रसिद्धि के उपजीवन मात्र से, सर्वज्ञ प्रमाता का सहारा लिए बिना, व्यवहार सिद्ध नहीं हो सकता, क्योंकि समस्तता का नियामक या निर्धारक असर्वज्ञ नहीं 

७६. 

७७. 

७८. 

७९. 

तस्माच्छ्रु तानुमानप्रज्ञाभ्यामन्यविषया सा प्रज्ञा विशेषार्थत्वादिति । ( व्यासभाष्य ) हरिहरानन्द आरण्यक की टिप्पणी है “जितने अंश का हेतु मिलता है उतने ही का ज्ञान होता है अन्य अंश का नहीं । धूमरूप हेतु से 'अग्नि है' मात्र का ज्ञान होता है, पर अग्नि के आकार-प्रकार की विशेषताओं के लिए असंख्य हेतु आवश्यक हैं। श्रुतज्ञान और आनुमानिक ज्ञान शब्दों की सहायता से ( सब शब्द गतिवाचक हैं) होते हैं। जबकि ऋतम्भरा प्रज्ञा का विषय समाधिग्राह्य है।” (पृ. १४१ ) पतंजलि और अभिनव के मतों में अंतर भी है। अभिनव में प्राग्वासना जन्मान्तराभ्यास तथा प्रसिद्धि दोनों एकाकारता प्राप्त करते हैं, जबकि पतंजलि में इनकी पृथग्गणना होती है। यहाँ दोनों की तुलना प्रयोजनीय न होकर पतंजलि के प्रभाव का आकलन मात्र करना | 

प्राग्वासनोपजीवी चेद्विमर्शः सा च वासना ।। 

प्राच्या चेदागता सेयं प्रसिद्धिः पौर्वकालिकी । तं. ३५/९-१० 

विमर्शः आगमः सा सा प्रसिद्धिरविगीतिका । - जयरथ द्वारा उद्धृत, तं. वि., ८, पृ. ३६५१ सजातीयप्रसिद्ध्यैव सर्वो व्यवहतिक्रमः । 

सर्वस्याद्यो वासनापि प्रसिद्धिः प्राक्तनी स्थिता ।। - तदेव 

पूर्वपूर्वोपजीवित्वमार्गणे सा क्वचित्स्वयम् || 

सर्वज्ञरूपे ह्येकस्मिन्निःशङ्कं भासते पुरा । 

तं. ३५/११-१२ 

आगम 

१५७ 

हो सकता | ° मालिनीविजयवार्तिक में सार्वत्रिक व्यवहार के सर्वज्ञ प्रमाता के अधीन होने 

" के नाते नियति को विश्व का प्रवर्तक बताया गया है । १ इस प्रकार पूर्णाहंपरामर्शी सर्वज्ञ परमेश्वर ही समस्त प्रसिद्धि का एकमात्र कारण ठहरता है। यही कारण है यहाँ भैरव का स्वरूप बताते हुए भोग और अपवर्ग को देनेवाली सैकड़ों प्रसिद्धियों से उसे शोभित बताया गया है । ८२ 

परमेश्वर से प्रवृत्त, अन्तर्विरोध से शून्य या परामर्शान्तर से अबाधित ( ' वितता' ), यह प्रसिद्धि दो प्रकार से लोकव्यवहार को साधती है ८३ 

है८३ 

१. परम्परा का सहारा लेकर 

जयरथ के अनुसार इसका तात्पर्य मौखिक परम्परा 

से है, और 



जयरथ के अनुसार इसका तात्पर्य निबद्ध अर्थात् 

२. शास्त्र का आश्रय लेकर 

शब्दबद्ध शास्त्र से है। 

ये दोनों वही हैं जिन्हें लघु और बृहती विमर्शिनी में अनिबद्ध - प्रसिद्धि और निबद्ध - प्रसिद्धि के नाम से स्मरण किया गया है। देश और काल, लौकिक और वैदिक इत्यादि भेद प्रसिद्धि के माध्यम से किए जाने वाले व्यवहार की विविधता के निमित्त बनते हैं। 

प्रश्न यह है कि यदि आद्य प्रसिद्धि ही अंशांशतः अलग-अलग आगमों के रूप में प्रवृत्त हो रही है तो नियत आगम को स्वीकार करने के पीछे क्या आधार होगा ? यहाँ 

८०. 

८१. 

व्यवहारो हि नैकत्र समस्तः कोऽपि मातरि ।। 

तेनासर्वज्ञपूर्वत्वमात्रेणैषा न सिद्ध्यति । तदेव ३५/१२-१३ 

नियतिः सैव विश्वस्य प्रवर्तकतया स्थिता । 

स एव चागमो नाम वृद्धव्यवहतिक्रमः || मा.वि.वा. १/७९५ 

www 

इस मत को अभिनव किन्हीं भूतज के शिष्यों का मत कहते हैं : प्रामाण्यं नियतेः श्रीमद्भूतजान्तनिवासिनाम्। (तदेव १/८०७) यह भूतज कौन हैं, इसके बारे में कोई निश्चित सूचना नहीं है। 

८२. भोगापवर्गतद्धेतुप्रसिद्धिशतशोभितः । 

तद्विमर्शस्वभावोऽसौ भैरवः परमेश्वरः ।। तदेव ३५/१४ 

यही स्वरूप लोक का भी है, वह भी सैकड़ों प्रसिद्धियों से भरा हुआ है। अंतर यह है कि परमेश्वर उन सभी प्रसिद्धिरूप विमर्शो का आश्रय है, जब कि लोक में अलग-अलग प्रमाता का संबंध अलग- अलग प्रसिद्धि से होता है : प्रसिद्धिशतपूर्णे जीवलोके कस्यचित् काचिदेव प्रसिद्धिः । - ई.प्र.वि.वि., १, पृ. ३७ 

८३. ततश्चांशांशिकायोगात्सा प्रसिद्धिः परम्पराम् । 

शास्त्रं वाश्रित्य वितता लोकान्संव्यवहारयेत् ॥ 

तदेव ३५/१५ 

१५८ 

काश्मीर शिवाद्वयवाद में प्रमाण - चिन्तन 

शैवों का उत्तर उनकी आस्था से प्रभावित है ( यद्यपि विमर्श का आधार लेकर इसे वह बार-बार कई स्थलों पर युक्ति से सिद्ध करते हैं, पर यहाँ पर यह बात मुखरित नहीं है ) । नियत आगम के परिग्रह में पूर्णता - अपूर्णताभेद और तज्जन्य फलभेद कारण है। पूर्णता और मोक्ष के आकांक्षी विवेकी लोग संपूर्ण अर्थ का प्रतिपादक होने के नाते शैवागम का आश्रय लेते हैं और पूर्ण फल - मोक्ष- को न चाहने वाले अविवेकी जन अन्य आगमों की शरण जाते हैं। परन्तु इसे शैवों का 'सभी आगम प्रमाण हैं' (सर्वागमप्रामाण्य) सिद्धान्त खण्डित नहीं होता, क्योंकि अपने विश्वास और निष्ठा के अनुपात में वे परिमित (प्रतिनियत) फल के भागी होते हैं। 29 

यहाँ पर अभिनव एक मौलिक प्रश्न उठाते हैं, जिसका प्रमाणमीमांसीय महत्त्व असंदिग्ध है। सद्यः जन्मा शिशु के व्यवहार में प्रसिद्धि की भूमिका तो मानी जा सकती है क्योंकि उसे अन्वय- व्यतिरेक का ज्ञान नहीं है, किन्तु वयस्क व्यक्ति जिसका विवेक परिपक्व हो चुका है उसका व्यवहार क्योंकर प्रसिद्धि से नियन्त्रित और प्रेरित माना जा सकता है, क्यों न वहाँ प्रत्यक्ष और अनुमान की प्रवृत्ति मानी जाए ? अभिनव उत्तर में अपने विषयतापत्ति सिद्धान्त, जिसकी पहले चर्चा हो चुकी है, का स्मरण दिलाते हैं। प्रमाण की प्रवृत्ति तभी होती है जब वस्तु विषयभाव को प्राप्त हो। ऐसा प्रमाता जो अब बड़ा हो गया है, बालक नहीं रहा, उसके प्रत्यक्ष का विषय अन्न है, किन्तु वह भोज्य है इसका कोई कारक तत्त्व उस प्रत्यक्ष ज्ञान में दिखाई नहीं देता । ६ दूसरे शब्दों में, भोज्यता विषयभाव को प्राप्त नहीं हुई है, अतः प्रत्यक्ष प्रमाण भोज्यता में प्रवर्तक नहीं हो सकता । अनुमान को भी कारण नहीं माना जा सकता, क्योंकि वह अन्वयव्यतिरेक पर निर्भर करता है और अन्वय- व्यतिरेक प्रसिद्धि पर आश्रित हैं ( यह हम कुछ देर पहले ही देख चुके हैं), अत: अ-बाल का व्यवहार भी अंतत: प्रसिद्धि पर ही विश्रान्त होता है।" यही कारण 

सन्तः समुपजीवन्ति शैवमेवाद्यमागमम् ।। तं. ३५/१६ 

८४. 

८५. 

८६. 

८७. 

www 

जयरथ द्वारा उद्धृत उक्ति का उल्लेख प्रासंगिक होगा : तस्मात्संपूर्णसंबोधपराद्वैतप्रतिष्ठितम् । 

यः कुर्यात्सर्वतत्त्वार्थदर्शी स पर आगमः । । 

उपजीवन्ति यावत्तु तावत्तत्फलभागिनः । 



तं. वि., ८, पृ. ३६५५ 

तं. ३५/१७ 

तत्र न तावत्प्रत्यक्षत्वं सम्भवति तस्य हि अन्नं विषयः, न तद्भोज्यत्वं तस्य ज्ञाने विकारकारित्वाभावात्, तत्कथमस्य विषयभावमप्राप्ते वस्तुनि प्रवर्तकत्वं स्यात् । 

पृ. ३६५६ 

बाल्यापायेऽपि यद्भोक्तुमन्नमेष प्रवर्तते । 

तत्प्रसिद्ध्यैव नाध्यक्षान्नानुमानादसम्भवात् ।। तं. ३५/१८ 

www. 

तं. वि., ८, 

आगम 

१५९ 

है कि लौकिक व्यवहार में बच्चे और विद्वान् को एक जैसा माना गया है।" काश्मीरी शैव यहाँ पर भी भर्तृहरि का अनुगमन सा करते दिखाई देते हैं, जो प्रसंगान्तर से कहते हैं कि शास्त्र और व्यावहारिक जीवन दोनों में लौकिक व्यवहार के प्रति प्रवृत्ति में भेद नहीं होता । ९ 

अभिनव जोर देकर कहते हैं कि यहाँ प्रसिद्धि के अतिरिक्त किसी अन्य हेतु की कल्पना भी नहीं की जा सकती। भूख से व्याकुल व्यक्ति भोज्य पदार्थ के पीछे ही दौड़ता है, अन्यत्र नहीं, क्योंकि अन्य से उसकी भूख मिट जाएगी इसका निश्चय नहीं हो पाता । " यदि ऐसा है, तब भी प्रश्न है कि जो व्यक्ति प्रसिद्धि से प्रवृत्त हो रहा है, उसी के मन में शङ्का क्यों नहीं जागती । उत्तर है कि प्रसिद्धि और कुछ भी नहीं है, अपितु प्रमाता का विरुद्ध विमर्श के उदय से रहित शब्दनात्मिका प्रतीति रूप स्वभाव है। 9 विशेष बात यह है कि परमेश्वर को इस विमर्श का अर्थात् परामर्शन क्रिया का कर्ता माना गया है, और यही कारण है इस विमर्शात्मक प्रसिद्धि की प्रमाणरूपता का, क्योंकि स्वयं कर्ता होने के नाते प्रमाता को प्रसिद्धि अर्थात् आत्मविमर्श में शंका या सन्देह नहीं होता । 

९२ 

वस्तुत: यह प्रमाता सर्वज्ञ शंकर ही है, ऐसी शङ्का का अभाव परमेश्वरता की स्थिति में ही हो सकता है। पर कठिनाई यह है कि लौकिक जीवन में हम परमेश्वर नहीं होते, परमेश्वर न होने के कारण निशंक स्वावमर्श की संगति नहीं बैठती । अभिनव को अपने प्रतिपादन में कोई अंतर्विरोध नहीं दिखाई देता, क्योंकि जब तक शिवता पूरी तरह से नहीं भी होती तब तक यह प्रमाता स्वात्मानुसारिणी उतनी ही (परिमित) प्रसिद्धि के बारे में शङ्का नहीं करता। कारण यह उसकी आत्मकर्तृक परामर्शनक्रिया ही है। हाँ, अन्य की प्रसिद्धि के बारे में शंका करता है और दूसरे की प्रसिद्धि से स्वावमर्शात्मक प्रतीति को ऐसी स्थिति में शैवों का यह सिद्धान्त कि विवेकी मनुष्य शैव ८८. यदभिप्रायेणैव 'लौकिके व्यवहारे हि सदृशौ बालपण्डितौ' इत्यादि उक्तम् । 

शास्त्रव्यवहारसदृशं च लौकिकं भेदव्यवहारम् । न च काप्यत्र दोषाशाशंकायाश्च निवृत्तित: । 

अधिक मान्यता देता है। 

८९. 

९०. 

९१. 

९२. 

९३. 

प्रसिद्धिश्चाविगानोत्था प्रतीतिः शब्दनात्मिका । । मातुः स्वभावो [.....] । तं. ३५/१९-२०अ [...] यत्तस्यां शङ्कते नैव जातुचित् । 

तं. वि., ८, पृ. ३६५६ 

P 

वाक्य. १/२४ - २६ पर तं. ३५/१९ 

वृत्ति, पृ. ६५ 

स्वकृतत्ववशादेव सर्ववित्स हि शंकरः । । तदेव ३५/२० यावत्तु शिवता नास्य तावत्स्वात्मानुसारिणीम् । 

तावतीमेव तामेष प्रसिद्धिं नाभिशङ्कते ॥ | 

अन्यस्यामभिशङ्की स्याद्भूयस्तां बहु मन्यते । । 



तं. ३५/२१-२२ 

१६० 

काश्मीर शिवाद्वयवाद में प्रमाण - चिन्तन 

आगम का ही अवलम्बन करते हैं, का अभिप्राय यही है कि वे इसे स्वावमर्शमयी अर्थात् स्वप्रसिद्धि ही मानते हैं, क्योंकि मनुष्य की नियति ही है उसका शिवत्व प्राप्त करना । १४ शैव इस युक्ति से दो निष्कर्ष, जो एक दूसरे के पूरक हैं, निकालते हैं। एक, यह कि आगम वस्तुतः एक ही है और दूसरे, वह आगम शैवागम है। यहाँ अभिनव एक महत्त्वपूर्ण काम अघोषित रूप से कर डालते हैं: वे वैदिक आगम को अपने में आत्मसात् कर लेते हैं और स्वयं को भारतीय दर्शन की मुख्य सांस्कृतिक धारा में ढाल देते हैं। सर्वदर्शी परमेश्वर एक ही आगम को प्रदर्शित करता है जो प्रवृत्ति और निवृत्ति, जयरथ की भाषा में कर्म और ज्ञान, दोनों ही मार्गों में स्थित है।" यदि परमेश्वर ने एक ही आगम को प्रदर्शित किया है तो प्रत्येक शास्त्र में पुरुषार्थचतुष्टय को लेकर स्वरूपतः और फलतः जो विविधता और भेद दिखाई पड़ता है, उसका कारण इन पुरुषार्थों की अपनी क्रमिक पूर्णता और अपूर्णता में निहित है। पूर्ण, पूर्णापूर्ण और अपूर्ण भेदों से प्रसूत होने वाले सारे विचित्र फलों का एकमात्र उपाय शाम्भवागम ही है । ९६ 



इस तर्कप्रणाली में अंतर्विरोध है कर्ता तो एक है, उसका उपदेश अलग-अलग और विचित्र है, ये दोनों बातें परस्पर विरोधी हैं। शैव दार्शनिक इस विरोध का शमन एकोपायता को चित्रोपायता में परिघटित करके करते हैं। विषयभेद अर्थात् देश, काल, अधिकारी आदि विषयों के भेद से विचित्र फलों 

विचित्र फलों के देने के मोक्ष आदि उपायों का एक ही आगम के अंतर्गत उपदेश परस्पर विरोध का आधान नहीं करता। ९७ अभिनव के द्वारा प्रयुक्त चित्रोपाय शब्द में बड़ा अर्थगौरव है। चित्र शब्द में वैचित्र्य 

कारण धर्म, अर्थ, काम और 

, 

९४. 

९५. 

एवं भाविशिवत्वोऽमूं प्रसिद्धिं मन्यते ध्रुवम् ।। एक एवागमश्चायं विभुना सर्वदर्शिना । 



तदेव ३५/२२ 



तदेव ३५ / २३ : मिलाइये तं. ३५/३५ : तदेक 

दर्शितो य: प्रवृत्ते च निवृत्ते च पथि स्थितः ।। एवागमोऽयम् । 

९६. धर्मार्थकाममोक्षेषु पूर्णापूर्णादिभेदतः । 

विचित्रेषु फलेष्वेक उपायः शाम्भवागमः । । 

९७. तस्मिन्विषयवैविक्त्याद्विचित्रफलदायिनि । 

तदेव ३५/२४ 

चित्रोपायोपदेशोऽपि न विरोधावहो भवेत् । । तं. ३५/३५ 

शैवों की इस अंतर्दृष्टि को उनके अद्वैतवाद की दृष्टि से, चित्राद्वैतवाद ( variegated non- dualism) कहा जा सकता है। अरिंदम चक्रवर्ती इसमें ज्ञानश्री तक आते-आते बौद्ध दृष्टि का भी उल्लेखनीय प्रभाव अनुभव करते हैं। अभिनव के पूर्व गुरुओं में अन्यतम भट्टनारायण का यह श्लोक बहुत प्रचलित है: निरुपादानसंभारमभित्तावेव तन्वते । जगच्चित्रं नमस्तस्मै कलाश्लाघ्याय शूलिने ।। (स्त. चि. ९) स्वयं क्रियाधिकार के मंगलश्लोक में अभिनव यही दृष्टि अङ्गीकार करते हैं ( यत्र विश्रान्तिमासाद्य चित्रं क्रीडाविजृम्भितम् । क्रियाशक्तिप्रियात्यन्तं दर्शयेत्तं स्तुमः शिवम् ॥ । - ई.प्र.वि., 

12 

आगम 

१६१ 

ही गर्भित नहीं है, चित्ररूपता = आलेख्याकारता = असंख्यवर्णी आकारविच्छित्तियों से भरा चित्रफलक भी अन्तर्व्यञ्जित है, जहाँ वैविध्य है, विरोध नहीं । आगमैकत्व और चित्ररूपता प्रसिद्धि में समान रूप से लागू, अतः प्रसिद्धि भी एक और चित्ररूप है।" इस आगम में इस प्रकार लौकिक शास्त्र से लेकर, वैष्णव, बौद्ध और शैव आगम तक सभी प्रतिष्ठित है, इसके परम उपेय को ही त्रिक या कुल कहते हैं। सांख्य, बौद्ध आदि आगम इसी एक के ही टुकड़े हैं, जिन्हें संसार भ्रमवश स्वतन्त्र और अनेक समझता है । ९९ 

जिस विषयभेद के बल पर एक ही आगम की विविध अभिव्यक्तियों में विरोधाभाव की संभावना की जाती है, आगमिकों के एक वर्ग की दृष्टि में वह अनावश्यक है। क्योंकि यदि एक आगम के खण्डों में बल समान है १०° तो एक दूसरे के विकल्पतया उनका ग्रहण हो सकता है, विषयभेद की उपस्थापना अकिंचित्कर है। परन्तु अभिनव इससे सहमत नहीं हैं। विकल्पतया आगमों को अनेक ( अनेकागमपक्ष ) मानने पर भी उनमें अमुक की स्थिति ऊपर है, अमुक की नीचे इस प्रकार विषयगत भेदन तो मानना ही होगा, अन्यथा विकल्पों में परस्पर प्रतिरोध से किसी की भी प्रामाणिकता सध न पाएगी । १०१ अतः अधिकारिभेद के आधार पर नियत उपाय के उपदेशक के रूप में ही शास्त्र प्रमाण हो सकेगा । १०२ 

। 

विषयभेद, अधिकारि-भेद जिसका आवश्यक उपादान है, पर अभिनव का अत्यन्त आग्रह है और इस अर्थ में वे सामान्य भारतीय दृष्टि का अनुवाद ही करते दीखते हैं। विषयभेद की तुलना में नित्यत्व और अविसंवाद को भी वे आगम की प्रामाणिकता की कसौटी के 

२, पृ. ५) । सोमानन्द शिवदृष्टि (शि. दृ. ६ / २-४ ) में वेदान्तियों के एकदेश में मान्य चित्रब्रह्मवाद का उल्लेख करते हैं, पर अपने चित्राद्वैत को वे उस चित्रब्रह्मवाद से भिन्न मानते हैं। इस मत के 

संबंध में हमारे पास पर्याप्त जानकारी नहीं है। 

९८. 

तदेक एवागमोऽयं चित्रश्चित्रेऽधिकारिणि । 

तथैव सा प्रसिद्धिर्हि स्वयूथ्यपरयूथ्यगा || तदेव ३५/३५ 

९९. एकस्मादागमाच्चैते खण्डखण्डा व्यपोद्धृताः । 



लोके स्युरागमास्तैश्च जनो भ्राम्यति मोहितः ।। 



तदेव ३५/३५ 

१०० जयरथ के द्वारा अवतरणिका में प्रयुक्त 'तुल्यप्रमाणशिष्टानां विकल्प इति नीत्या' में 'तुल्यप्रमाणशिष्टानां' का अर्थ मुझे स्पष्ट नहीं है, मैंने इसे 'तुल्यप्रमाणेन उपदिष्टानां' के अर्थ 

में समझा है। 

१०१. अनेकागमपक्षेऽपि वाच्या विषयभेदिता । 

अवश्यमूर्ध्वाधरतास्थित्या प्रामाण्यसिद्धये । । 

अन्यथा नैव कस्यापि प्रामाण्यं सिद्ध्यति ध्रुवम् । तं. ३५ / ३८-३९ 

१०२. कस्यचिदेव अधिकारिणो नियतोपदेशकं शास्त्रं प्रमाणम् । 

w 

तं. वि., ८, पृ. ३६६७ 

१६२ 

काश्मीर शिवाद्वयवाद में प्रमाण - चिन्तन 

रूप में खारिज कर देते हैं । १०३ प्रत्यक्ष आदि के नित्य न होने पर भी उन्हें प्रमाण कहा जाता है; आकाश आदि महाभूत नित्य हैं पर उनकी प्रमाणतया संभावना नहीं की जाती; 'स्वर्गकामो यजेत’, ‘अग्निहोत्रं जुहुयात् स्वर्गकाम:' इन वाक्यों में अविसंवाद (संवाद) के दिखलाई न पड़ने पर भी उन्हें प्रमाण माना जाता है; कभी 'कुएं में जल है' ऐसे लौकिक वाक्यों की, जल के देखे जाने पर भी, प्रामाणिकता उपपन्न नहीं हो पाती। यदि नित्यत्व और अविसंवाद को आगम के प्रामाण्य का निश्चायक मान भी लिया जाए (अभ्युपगमपक्ष) तो प्रामाण्य के ये कारण हैं इस प्रकार के उपदेश या प्रवर्तना में इसी आगम को प्रमाण मानना होगा । १०४ 

जहाँ तक अभिनव की अपनी वरीयता का संबंध है, वे एकागमवादी हैं। इस एकागम की व्याख्या भी दो स्तरों पर की जाती है, सापेक्ष और आत्यंतिक । आत्यन्तिक स्तर पर एक आगम है, वह शैवागम है और उसी की शाखा और प्रवाह विषयभेद से फूट रहे हैं। सापेक्ष स्तर पर भी आगम एक ही है तत्तत् अधिकारी के लिए, जिसकी निष्ठा का केन्द्र वह विशिष्ट आगम है। इसी अर्थ में सभी आगम अपने-अपने नियत विषयों में प्रमाण हैं। आगमों की व्याख्या और उनका संवादकत्व भी इसी से निर्धारित होता है। इसीलिए उन्हें वेदों के संदर्भ में अर्थवाद इत्यादिवाक्य भी विसंवादी और निरर्थक नहीं लगते, क्योंकि विध्यङ्गत्वेन उनकी सत्यता या विधितया भी उनकी संवादिता स्थापित होती है। ऐसा लगता है कि गुरु शंभुनाथ से प्रवृत्त व्याख्या में उन्हें सोमानन्द की शिवदृष्टि का स्मरण हो रहा हो । १०५ अन्यथा, एक आगम के आधार पर अन्य आगम की व्याख्या में आपतित अतिप्रसङ्ग 

१०३. नित्यत्वमविसंवाद इति नो मानकारणम् । तं. ३५ / ३९ । यहाँ पर जयरथ की अवतरणिका है : ननु नित्यत्वाविसंवादाभ्यामेव आगमप्रामाण्यसिद्धौ किं विषयभेदाभेदवचनेन इत्याशंक्याह । यहाँ 'विषयभेदाभेदवचनेन' (विषय के भेदाभेद कहने से ) पाठ मूल वक्तव्य के साथ न्याय करता नहीं दिखाई देता । उचित पाठ संभवतः होना चाहिए था : विषयभेदादभेदवचनेन (विषय- भेद से [आगम के] अभेद प्रतिपादन से ) । परन्तु हम पाठशोधन के अधिकारी नहीं हैं। 

। 

१०४. अस्मिन्नंशेऽप्यमुष्यैव प्रामाण्यं स्यात्तथोदितेः। तं. ३५/४० 



यहाँ जयरथ 'अमुष्यैव' का अर्थ 'अमुष्य शैवस्यैव' कर रहे हैं। यह साम्प्रदायिक दृष्टि से ठीक भी है । परन्तु मुझे लगता है कि यदि इसका शैवागमपरक अर्थ न करके केवल आगमपरक या प्रसिद्धिपरक अर्थ ही किया जाए तो अभिनवीन आगम-प्रामाण्य सिद्धान्त को व्यापकतर आधार मिलता है। 

१०५. सोऽरोदीदीति वेदेऽस्ति नार्थवादो निरर्थकः । 

विध्यङ्गत्वेन चेत्सत्या नासत्यस्याङ्गता स्थिता ।। 

अर्थवादादपि फलं रात्रिक्रतुषु दर्शितम् । - शि. दृ. ३/६७-६८अ ब देखिए उत्पल की पदसंगति, पृ. १२३-१२५आगम 

१६३ 

हर आगम का अपबाधक सिद्ध होगा। इसलिए इस आगम नामक प्रमाण का अवश्य सम्मान करना चाहिए १०६ और इस सम्मान का एक ही रूप है और वह है उस शास्त्र में निष्ठा । १०७ इस सामान्य सिद्धान्त को वह विशेषत: शैवागमनिष्ठा में विश्रान्त करते हैं, क्योंकि प्रधान अङ्ग को साधने से अवान्तर अङ्ग स्वयं सिद्ध हो जाते हैं। १०८ 

११० 

सारे आगमों का प्रामाण्य तभी संभव है, जब उनमें पारस्परिक विरोध के परिहार के साथ उनके समन्वय की भूमि का आविष्कार कर लिया जाए। विषयभेद, पूर्णतापूर्णताभेद और चित्ररूपता इन समाधान - विकल्पों को वे समन्वय के तीन प्रतिदर्शों (models) में प्रस्तुत करते हैं। इनमें से तीनों स्वतन्त्र हैं, पर पूरक कहे जा सकते हैं और सुविधा के लिए इन्हें पहला, दूसरा और तीसरा कहा जा सकता है। पहला प्रतिदर्श है उत्तरोत्तर सामर्थ्य और पूर्व - पूर्व विघातित्व का सिद्धान्त। शक्तिपातविधि का निरूपण करते समय अभिनव इसका विस्तार से प्रतिपादन करते हैं। १०९ वहाँ भी उनके गुरु शंभुनाथ उनके उपजीव्य हैं । " शक्तिपात का एक फल यह भी है कि ऊर्ध्व-से-ऊर्ध्व पथ पर जाने वाला साधक अधर- से - अधर गुरु और आगम को त्यागने की इच्छा से प्रेरित होता है। यहाँ उत्तरोत्तर की प्राप्ति और पूर्व - पूर्व का विघात होता चलता है । १११ गुरु वही है जो उस शास्त्र में अधिकारी है, जो अनधिकारी है वह गुर्वन्तर या आगमान्तर है । इसलिए आगम - बहुत्व या गुरु- बहुत्व में बहुत शंकालु नहीं होना चाहिए यदि इसकी दिशा उत्तरोत्तर ज्ञान सिद्धि की ओर है तो । ११२ इसका अपवादन या उल्लंघन होने पर लिंगोद्धार इत्यादि संस्कारों का आश्रय लेना पड़ता है। वैदिक आश्रम-व्यवस्था में जैसे एक आश्रम से दूसरे आश्रम में तदुचित संस्कारपूर्वक प्रवेश करते हैं, वैसे ही लिंगोद्धार रूप आगमिक संस्कार अधिकारिता प्रदान करते हैं। 

१०६. अतिप्रसङ्गः सर्वस्यापागमस्यापबाधकः । 

अवश्योपेत्य इत्यस्मिन्मान आगमनामनि । । तं. ३५/४१ 



१०७. अवश्योपेत्यमेवैतच्छास्त्रनिष्ठानिरूपणम् । तदेव ३५ / ४२अ ब १०८. प्रधानेऽङ्गे कृतो यत्नः फलवान्वस्तुतो यतः । । तदेव ३५ / ४२स द १०९. तंत्रालोक, तेरहवाँ आह्निक 

११०. श्रीशंभुवदनोद्गीर्णां वचम्यागममहौषधीम् । 

तस्मान्न गुरुभूयस्त्वे विशंकेत कदाचन। 

१११. यस्तूवोर्ध्वपथप्रेप्सुरधरं गुरुमागमम् । 



तं. १३/१०२ 

तदेव १३/३४९ 

जिहासेच्छक्तिपातेन स धन्यः प्रोन्मुखीकृतः ।। 

तदेव १३/३५६ 

यहाँ 'जिहासेच्छक्तिपातेन' पाठ अशुद्ध लगता है। उचित या सार्थक पाठ होता 'जिहासेच्छाशक्ति - 

पातेन' । पर पाठशोधन हमारे अधिकार क्षेत्र में नहीं है। 

११२. द्रष्टव्य तं. १३/३४९-३५५ 

१६४ 

काश्मीर शिवाद्वयवाद में प्रमाण - चिन्तन 

तर्क यह है कि एक शिव से उदित होने पर भी जैसे ब्रह्मचर्याश्रम से गृहस्थाश्रम का फल नहीं मिलता, वैसे ही पाञ्चरात्र आदि अधर आगमों से शिवात्मता रूप फल साक्षात् नहीं मिलता। ११३ इस प्रकार वैष्णवों से ( वस्तुतः लोक से) लेकर त्रिक पर्यन्त शास्त्रों का परस्पर समन्वयन समझा जा सकता है। यह दृष्टि शैवों की सम्प्रदायगत दृष्टि कही जा सकती है । ११४ 

इसी क्रम में दूसरा प्रतिदर्श है अङ्गाङ्गिभावपूर्वक अङ्गों की ऊर्ध्वाधरता । मूल आगम अङ्गी है। वह प्राण या आत्मा के रूप में शरीर के उन सारे अङ्गों को अनुप्राणित कर रहा है जो परस्पर ऊर्ध्वाधर भाव से स्थित हैं। इस प्रकार यह द्विचरणात्मक कहा जा सकता है। त्रिक और उसके पर्याय कुल की स्थिति प्राणस्थानीय है, सारतया है, और पाँचों स्रोतों के आगम अङ्गतया ऊपर-नीचे अवस्थित हैं । ११५ यहाँ मूल आगम एक ही है। आगमों की ऊर्ध्वाधरता का दूसरा विकल्प आगमों को अनेक मानने की स्थिति में दिखाई देता है। यहाँ पर यह स्थिति सोपानक्रम में है (इस शब्द का प्रयोग नहीं किया गया है ) । विषय- भेद से आगमों को एक सीढ़ी की तरह ऊपर से नीचे तक या नीचे से ऊपर तक अवस्थित मानना होगा । ११६ 

तीसरा प्रतिदर्श है - स्वलक्षणाभास के संरचनात्मक अनुकार द्वारा अनन्ताभासाङ्गी- करण का । ११७ जैसे घटाभास रूप स्वलक्षण अपने में अनन्त सामान्याभासों के स्वीकरण या सामानाधिकरण्य पूर्वक रूप ग्रहण करता है और उन सारे अनन्ताभासों को अपने में संजोए रखता है, ठीक वैसे ही इन तमाम आगमों में वह आगम जो महेशता का प्रतिपादन 

११३. यथैकत्रापि वेदादौ तत्तदाश्रमगामिनः । 

संस्कारान्तरमत्रापि तथा लिङ्गोद्धृतादिकम् । । यथा च तत्र पूर्वस्मिन्नाश्रमे नोत्तराश्रमात् । फलमेति तथा पाञ्चरात्रादौ न शिवात्मताम् ।। ११४. प्राग्वैष्णवाः सौगताश्च सिद्धान्तादिविदस्ततः । 

क्रमात्त्रिकार्थविज्ञानचन्द्रोत्सुकितदृष्टयः ।। 

११५. यथोर्ध्वाधरताभाक्सु देहाङ्गेषु विभेदिषु । 

एकं प्राणितमेवं स्यात् त्रिकं सर्वेषु शास्त्रतः । । ११६. अनेकागमपक्षेऽपि वाच्या विषयभेदिता । 

अवश्यमूर्ध्वाधरतास्थित्या प्रामाण्यसिद्धये । । 



तदेव ३५ / २८-२९ 

तदेव १३/३४८ 



तदेव ३५ / ३२ 



३५/३८ 

११७. कश्चित् पुनरागमो महेशताविभागलक्षणपरमनिर्वाणफलो भवन्ननन्तसामान्यनिकुरुम्बस्वीकारिघटाभासवद् अनन्ताभासस्वीकारेण वर्तमानोऽधरशासनाभिहितभोगापवर्ग समर्थोऽपि भवति, न तु अधर ऊर्ध्वफलदानसमर्थः । ई.प्र.वि.वि., ३, पृ. १०१ 

आगम 

१६५ 

करता है और जिसका फल परम निर्वाण है, वह अनन्त आगमों को आभासनिकुरुम्बवत् 

अपने में अंतर्सात् किए हुए सारे अधर शास्त्रों द्वारा प्रतिपादित भोग और अपवर्ग देने में समर्थ होता है, किन्तु निम्नवर्ती आगम ऊर्ध्व आगम का फल देने में समर्थ नहीं होता । इस प्रक्रिया को सामान्याभासों की मिश्रीकरणमात्रा के अनुपात में सारे आगमों पर उनके आपेक्षिक ऊर्ध्वाधरता संदर्भों में लागू किया जा सकता है। 

प्रसिद्धि का एक मौलिक विग्रह 'प्रतीतेः सिद्धिः प्रसिद्धिः' के रूप में करके अभिनव प्रसिद्धि का अर्थ प्रतीति की दृढ़ता या निरूढि से लेते हैं । ११८ प्रतीति है शब्दनरूप विमर्श, और दृढ़ता है विमृष्ट (अर्थ) का तथाभाव या भावित की तथारूपता । यह विमर्शन चेतना का आन्तरिक सहज रूप है । ११९ शब्दन और विमर्शन में अभिनव पर्यायता देखते हैं, अतः दृढ़विमर्शरूप शब्दन आगम है | १२० यहाँ पर सभी ओर से अवगमन रूप आगम के व्युत्पत्तिलभ्य व्यापार का लक्षण है : प्रतिपाद्य अर्थ का दृढ़ विमर्शन कराने वाला प्रमाण आगम है । १२१ यही विमर्श आगम का साक्षात् अभिधेय है, इस विमर्श को जन्म देने वाली शब्दराशि को उपयोगवशात् केवल उपचार से आगम कहा जा सकता है । १२२ यहाँ अभिनव ज्ञान और वस्तु के बीच संवाद का एक नया प्रतिमानक गढ़ते हैं। अनुभव आदि प्रमाण जहाँ वस्त्वनुसारी होता है, आगम वस्तुतत्त्वानुसारी होता है । १२३ इसका अर्थ यह है कि आगम जैसा विमर्श करता है, वह वस्तु वैसी ही होती है १२४ - वह वस्तु का नहीं, वस्तुतत्त्व 



११८. 'प्रसिद्ध' ( पठनीय 'प्रसिद्धि ) इति । प्रतीतेर्निरूढिर्दृढता । तदेव, पृ. ८४ । यहाँ पर स्पष्ट ही 'प्रसिद्धिरागमो लोके' श्लोक की व्याख्या की जा रही है। अभिनव 'प्रतीतेः सिद्धिः' शब्दशः नहीं कहते । किन्तु प्रक्रान्त व्याख्या [ ( प्र ) प्रतीते:] (सिद्धिः) निरूढिः = नहीं है। 

दृढ़ता ] अन्यथा निर्वचन से संभव 

११९. शब्दनरूपत्वं ( पठनीय 'शब्दनरूपं ' ) विमर्शनं यदान्तरं चित्स्वभावस्य अन्तरङ्कं रूपं प्रत्यक्षादेरपि 

जीवितकल्पं तेन यत् विमृष्टं तत् तथैव भवति । तदेव 

१२०. दृढ विमर्शरूपं शब्दनम् आगमः । तदेव, पृ. ८५ 



१२१. दृढविमर्शनरूपं शब्दनम् आ समन्ताद् अर्थ गमयतीति आगमसंज्ञकं प्रमाणं सर्वस्य तावत् । - ई. प्र. वि., 

२, पृ. ८७ 

१२२. ततः स एव विमर्श आगम इति उच्यते मुख्यतया, तदुपयोगितया तु उपचारेण तज्जनकोऽपि शब्दराशि: । 

ई.प्र.वि.वि., ३, पृ. ८४ 



१२३. वस्तुतत्त्वानुसारिणः आगमाः । ई.प्र.वि.वि., ३, पृ. ९० ; गीता रस्तोगी इस बिन्दु को उठाती हैं, 

पर विकसित नहीं करतीं। देखिए प्र.प्र.मी., पृ. ३०० 

१२४. तेन यत् यथामृष्टं तत् तथैव यथा नैतत् विषं मां मारयति गरुड एव अहम् इति । - ई.प्र.वि. २, 

पृ. ८५-८६ 

१६६ 

काश्मीर शिवाद्वयवाद में प्रमाण - चिन्तन 

का अनुसरण करता है। दूसरे शब्दों में, वस्त्वनुसारी विमर्श के स्थान पर आगम में विमर्शानुसारी वस्तु होती है। 

इस प्रकार दृढ़विमर्श आगम के स्वरूप-विमर्श का केन्द्रीय मापदण्ड है। एक ओर तो यह आगम प्रमाण की पक्षपातहीनता का सिरजनहार है और दूसरी ओर उसमें जो आश्वस्त है उसी की उसमें अनुष्ठान योग्यता है इसका भी निर्धारक है। दूसरी बात हमें पूर्वोक्त शास्त्रनिष्ठा के प्रत्यय का स्मरण कराती है। जिसकी जिस आगम में दृढ़ आस्था नहीं है उसके लिए वह अप्रमाण है। आगम की अपक्षपातिता व्यक्ति-निरपेक्ष सपाट प्रत्यय नहीं है। प्रत्यक्ष और अनुमान भी प्रमातृनिरपेक्ष होकर प्रमाण नहीं बनते। मोहन का घटप्रत्यक्ष या आग का अनुमान श्याम का घटप्रत्यक्ष या अग्न्यनुमान नहीं है। दोनों के प्रत्यक्ष और अनुमान तत्तत्प्रमातृसापेक्ष हैं, उनका प्रामाण्य उनकी एकजातीयता और सर्वसाधारण्य में है, प्रमातृ - ताटस्थ्य में नहीं। वह एकजातीयता आगम प्रमाण में भी समान रूप से उपलब्ध है । १२५ इसी कारण बौद्ध और चार्वाक आदि की प्रतीति की दृढ़ता अपने आगम या अपने विश्वस्त पुरुष के वचन में होती है और वह उनके लिए प्रमाण है। दो चाँद दिखाई पड़ना अप्रामाणिक ज्ञान है, पर उसमें भी उसी प्रकाश, आँख आदि का उपयोग होता है जिनका सामान्य प्रत्यक्ष में, पर इससे सारे प्रत्यक्ष प्रमाण की अपक्षपातिता संदिग्ध नहीं हो जाती । १२६ दृढ़विमर्श के मापदण्ड का निहितार्थ है कि अदृढ़ विमर्श वाले व्यक्ति के लिए वह आगम आगम न होकर आगमाभास है। 'ज्योतिष्टोमेन यजेत स्वर्गकाम:' अनधिकारी, दृढ़विमर्श से हीन शूद्र के लिए आगमाभास है और नैष्ठिक द्विज के लिए आगम । इसलिए 'सम्यक् आगम' ('आ सम्यक् [ अव] गम:' ) के रूप में व्युत्पन्न आगम का अर्थ दृढ़विमर्श में ही पर्यवसित होता है । १२७ इसलिए अभिनव का निगमन है कि समस्त आगम नियत अधिकारी, नियत देश, नियत काल, नियत सहकारी आदि के विमर्शपूर्वक या उनसे नियन्त्रित होकर ही विधान या निषेध रूप विमर्शन करता है । १२८ ' प्रसिद्धिरागमो लोके' 

। 

१२५. अथ तथाजातीये प्रत्यक्षानुमाने मैत्रस्य अपि कदाचित् भवत इति अपक्षपातिता, सा तर्हि आगमस्य 

अपि अविशिष्टा । तदेव 

१२६. न च इयता सम्यक् प्रत्यक्षस्य पक्षपातिता प्रसज्यते काचित्। - तदेव पृ. ८५ १२७. तथा ज्योतिष्टोमादिवाक्ये शूद्रादीनाम् अनधिकारिणाम् अदृढविमर्शरूपे आगमाभासे उपयोगं 

व्रजन्नप्रमाणभूतोऽपि श्रद्धादरवति द्विजे दृढ़विमर्शात्मक- सम्यगागमरूप- शब्दनोपयोगे प्रामाण्यमासादयन् न पक्षपातादिवाच्यतार्हः । तदेव द्र. ई. प्र. वि., २, पृ. ८८ 

१२८. सर्व एव हि आगमो नियताधिकारिदेशकालदशासहकारिप्रभृतीनामृश्य विधिनिषेधादिविमर्शमयः । - 

द्र. ई.प्र.वि., २, पृ. ८८-८९ द्र, प्र.प्र.मी., पृ. २९९ 

तदेव; 

आगम 

१६७ 

श्लोक में 'यत्र' और 'यदा' शब्दों का यही अर्थ है । १२९ इससे यह स्पष्ट निर्गलित होता है कि ईश्वर किसी पुरुष को किसी देवता, सिद्ध या उपास्य विशेष से संबद्ध करणीयोचित के विमर्श के साथ उसको जोड़ता हुआ उत्पन्न करता है और किसी को अन्य विमर्श के साथ। इसलिए धर्मकीर्ति की उक्ति १३० कि 'प्राणी जन्मतः रिक्त होता है' का फिर से खण्डन करते हैं। दृढ़विमर्श या दृढ़निरूढि का मापदण्ड अधिकारी के लक्षण में भी उसी प्रकार प्रयुक्त होता है। दृढ़निरूढि से युक्त होना अधिकारी का लक्षण है । १३१ अभिनवगुप्त कहते हैं कि अधिकारी का यह लक्षण केवल प्रत्यभिज्ञा आचार्यों का ही नहीं है, अपितु पूरी श्रुति परम्परा भी इसी लक्षण के प्रति श्रद्धावनत है । १३२ यह प्रसिद्धि युक्ति से संवलित भी हो सकती है और उससे भिन्न भी । १३३ ईश्वर के अस्तित्व में सन्निवेश इत्यादि कार्यरूप लिङ्ग से अनुमान आदि युक्तिमान् आगम को निदर्शित करते हैं, और तत्त्व, भुवनादि न्यायेतरता को । १३४ 

प्रसिद्धि की द्विविधता : निबद्ध - अनिबद्ध 

यह प्रसिद्धि साधारण तौर पर दो प्रकार की है : (१) शास्त्रनिबद्ध और ( २ ) 

१२९. तेन 'प्रसिद्धि:' इति श्लोके 'यत्र यदा' इत्युक्तम् । ई. प्र. वि., २, पृ. ८९ 

<< 

१३० ततश्च कश्चित् पुरुषः कंचिदेव देवसिद्धान्यतमकरणीयोचितविमर्शं स्वात्मसंयोजनेन विमृशन् भगवता सृष्टः, अन्यस्तु अन्यं विमर्शमिति 'रिक्तस्य जन्तो:' (प्र.वा. ३ / ५४ ) इति असदेतत् । - ई.प्र.वि.वि., ३, पृ. ८५ 

१३१. दृढनिरूढिरेव च तत्तदधिकारिलक्षणं मुख्यम् । 

Cand 

तदेव 

१३२. इति दर्शितं श्रुत्यैव 'यश्चैनमेवं वेद' इति 'विद्वान् यजेत' इति । तदर्थमेव च उक्तं 'श्रद्धामयोऽयं पुरुष: ' 

इत्यादि । तदेव 

१३३. “प्रसिद्धिरागमो लोके युक्तिमानथवेतरः” इस श्लोक में 'युक्तिमान्' और 'इतर' के प्रयोग द्वारा इन दो प्रकारों की सूचना दी गयी है । परन्तु अभिनव में दो स्थलों (ई.प्र.वि.वि., १, पृ. ३६ और ३, पृ. ८५ ) पर व्याख्याभेद सा दिखता है। पहले स्थल पर 'युक्तिमान् ' का अर्थ है 'न्यायदत्तहस्ताव- लम्बः' (युक्ति ने जिसे हाथ का सहारा दिया हो) और इसके अधीन दृष्टान्त है ईश्वराद्वयवादी आगम । 'इतर' का अर्थ है जो युक्ति से पोषित नहीं हैं ( 'न्यायाननुगृहीत ) । परवर्ती स्थल पर वह व्याख्या नहीं करते, दृष्टान्त देते हैं। इसमें 'युक्तिमान्' का दृष्टान्त है सन्निवेशकार्यादि से ईश्वर की सिद्धि । यह दृष्टान्त न्याय जैसे भेदवादी दर्शन पर लागू होता है। इतर का दृष्टान्त शिवाद्वयवादी दर्शन से दिया गया है। अर्थात् परवर्ती व्याख्या में पूर्ववर्ती से स्थिति एक प्रकार से पलट सी जाती है। अतः मुझे ऐसा लगता है कि ये दोनों विधाएं- युक्तिमयी और युक्तिरहित- प्रसिद्धि के सामान्य भेद हैं। 

१३४. ईश्वरसद्भावे हि सन्निवेशकार्यादिलिङ्गजमनुमानमस्त्येव तत्त्वभुवनादीनां तु इयत्तायां नास्ति अनुमानमिति 

ई.प्र.वि.वि., ३, पृ. ८५ 

आगम एव तत्र शरणम्। 



१६८ 

काश्मीर शिवाद्वयवाद में प्रमाण - चिन्तन 

लोकपरम्पराप्रतिष्ठित । १३५ दूसरी को अनिबद्ध प्रसिद्धि भी कहते हैं। अभी ऊपर जिसके दो रूपों (युक्तिमान् और तदितर) की चर्चा की है, वह पहला प्रकार था शास्त्रनिबन्धनरूप। निबद्ध प्रसिद्धि भी दो रूपों में मिलती है - (क) लिपि में उपचरित अर्थात् लिखी हुई १३६ और (ख) विशेष प्रकार की वाक्य-रचना में ढाली हुई अर्थात् लिखित या लिपित न होने पर भी निश्चित वाक्य - क्रम में बंधी हुई । १३७ दूसरे शब्दों में शास्त्रनिबद्धता के दो रूप हैं, लिखित और अलिखित । शास्त्रनिबद्ध प्रतीति भी मूलतः विमर्शरूप है। अनेक जन्मों से देखे जाते रहे व्यवहार के कारण लिपि में उपचरित उस-उस विमर्श को हम सर्ववीर, भर्गशिखा आदि आगमों के साथ अनुगत एकीकार के कारण उन्हें उन-उन नामों से पुकारने लगते हैं। इन शास्त्रों से होने वाले आप्यायन, सन्तापन आदि फलों का कारण भी प्रकाशरूप पुरुष या प्रमाता का लिप्यक्षरों के साथ तदात्मभाव से विमृष्ट वर्णरूप प्रत्यवमर्श के साथ अभेद प्राप्त कर लेना है। यही पुरुष की, विमर्श करने वाले व्यक्ति की, साफल्य - तृप्ति या सन्ताप है । १३८ इसे प्रमाणशास्त्रीय शब्दावली में कहा जाए तो जैसे वह पदार्थ जिस प्रकार से प्रकाश में प्रतिबिम्बित होकर विशिष्ट रूप रंग आदि के प्रकाशवाला हो जाता है ( अर्थात् प्रकाशित होता है), वैसे ही उस विशिष्ट रूप के उपराग से उपरंजित विमर्शविशेष से गृहीत होता है। इस प्रकार के शब्दों को अर्थों से अछूता नहीं कहा जा सकता । १३९ जैसे शास्त्र के शब्द तदर्थात्मक होकर कार्यकारी होते हैं, वैसी ही तदर्थात्मकता और कार्यकारिता लोकप्रतिभामुख से अर्थात् अलिखित वाक्यविन्यासविशेषों से भी निष्पन्न होती है। उदाहरण के द्वारा प्रदर्शित आगम का यह लक्षण सर्वत्र घटित होता है । १४० यहाँ तक कि लोक व्यवहार में 'घटोऽयम्' इस प्रकार अध्यवसाय के स्थलों में, जहाँ शब्द और अर्थ में परस्पर अध्यास होता है, अध्यवसाय रूप पारमेश्वर शक्ति अनवच्छिन्नतया भासित होती है। 



d 

तदेव 

तदेव, पृ. १०० 

१३५. एवं शास्त्रनिबद्धायाम् उभयं व्याख्याय लोकपरम्पराप्रतिष्ठितायां व्याचष्टे । १३६. श्रोत्रमनोगोचरीकार्याणि अपि लिपौ यत: उपचर्यन्ते । तदेव, पृ. ९९ १३७. 'निबद्ध:' इति विशिष्टवाक्यरचनाभिः अनिबद्धस्तु यत्र तथा नास्ति । १३८. द्रष्टव्य, तदेव, पृ. ९९-१०० १३९. तत्र ईश्वरेच्छया स भावो यथैव प्रकाशे प्रतिबिम्बात्मना सृष्टो विशिष्टरूपादिप्रकाशमय:, तथा विशिष्टरूपोपरागविचित्रविमर्शमय इति कथमेवंप्रायाणाम् अर्थासंस्पर्शित्वं शब्दानाम् । तदेव १४०. एवं शास्त्रदिशा कार्यकारित्वेन तस्य शब्दस्य तदर्थात्मकतां प्रदर्श्य लोकप्रतिभामुखेन अपि आह ' तथा ' इति । [...] उदाहरणस्फुटीकृतम् आगमलक्षणं सर्वत्र संचारयति । [.....] एतच्च 'घटोऽयमित्यध्यवसा' (१/५/२०) इति सूत्रे विवेचितम् । तदेव, पृ. १०० उपर्युक्त उद्धरण में अभिनवगुप्त 'उदाहरणस्फुटीकृतम्' पद से संभवतः उत्पल द्वारा अपनी टीका या विवृति में दिए गए उदाहरण की ओर इंगित कर रहे हैं। यह उदाहरण क्या था, इसका हमें आज ज्ञान नहीं है। 



आगम 

M 

१६९ 

(9) 

लोकपरम्परा में स्थित या अनिबद्ध प्रसिद्धि भी दो प्रकार की होती है लोकप्रसिद्धिरूप और (२) महाजनप्रसिद्धिरूप । जैसा कि शब्द से प्रकट है, लोक में जो प्रचलित हो वह लोकप्रसिद्धि है। अभिनवगुप्त उत्पल के संकेत के आधार पर एक लोकानुश्रुति की चर्चा करते हैं कि कश्मीर के मध्यपूर्व भाग में, मध्यप्राचीन काल में धीवर (धोबी) ही (कपड़े धोने की जगह ) घर का सारा काम करते थे । १४१ यहाँ लोकप्रसिद्धि धीवरों द्वारा उनकी वृत्ति से इतर गृहपरिचर्यात्मक वृत्ति में प्रमाण है। अभिनव लोक की परिभाषा करते हुए कहते हैं 'जो व्यवहारस्थल - विशेष में जिस व्यवहार का आचरण करता ( व्यवहर्ता ) है, वह उस विषय में लोक कहा जाता है । १४२ इस प्रसंग में वह लोक और शास्त्र के विरोध के प्रश्न को भी उठाते हैं। कहीं पर किसी आगम के किसी विधान के विरुद्ध किसी लोकाचार को उस जगह के बहुलांश लोग एकवाक्यतया स्वीकार भी करते हैं और व्यवहार भी और उनके मन में कोई शंका नहीं होती, तो ऐसी स्वीकृति लोकप्रसिद्धि रूप आगम है। यहाँ इस विरुद्ध व्यवहार का कारण वाक् या शब्द ही है । १४३ 

1 

लोकपरम्परात्मक प्रसिद्धि का ही दूसरा रूप है महाजनप्रसिद्धि । महाजन शब्द भारत के सांस्कृतिक परिवेश का अत्यन्त जाना-पहचाना शब्द है। महाभारत की प्रसिद्ध उक्ति 'महाजनो येन गतः स पन्थाः' से हम परिचित हैं। यहाँ पर भी महाजन लोक की ही शिष्टीकृत अवस्था है। जिस कर्म में जो वर्ग ख्याति पा चुका है वह महाजन है, जैसे वेद के अनुष्ठान में छान्दस नामक समुदाय, जैसे वैष्णव आचार के अनुष्ठान में भागवतों का वर्ग । १४४ अपने आचार से संबंधित विमर्श के साथ सहज तादात्म्यबोध के कारण संबद्ध फलों का उपलाभ उन्हें अन्यापेक्षया कम श्रम के साथ आसानी से होता है । १४५ यहाँ जन से महाजन होने का यही अंतर है। यह प्रसिद्धि भी अनिबद्धा है, क्योंकि यह शास्त्रवाक्यों पर निर्भर न हो कर महाजनों, शिष्टजनों, उस विषय के पारंगत जनों के अनुष्ठान, कर्म या आचार से ही पता चलती है । १४६ बीच में बाधक विमर्श के उत्पन्न न होने के कारण 

१४१. 'कश्मीरेषु' इति मध्यपूर्वकालदेशादौ हि धीवरा एव गृहकरणीयं भूयसा विदधते । १४२. यो यत्र व्यवहारे व्यवहर्ता स तत्र लोक: । 'देशे' इति तत्तद्व्यवहारस्थाने । १४३. केनचिद् आगमनिश्चयेन यद्यपि निर्मितम् अन्यलोकाचारेण च विरुद्धं तथाविधमपि चरणं चेष्टितं यत्; तदपि प्रतिपद्यन्ते कामं बहवोऽपि एकवाक्यतया अङ्गीकुर्वन्ति, न तु तत्र एषां विचिकित्सा भवतीत्यर्थः । 'तत्र हि ' तथाविधविरुद्धव्यवहारनिमित्तभूता वागित्यर्थः । तदेव 



तदेव, पृ. ८५ 

तदेव, पृ. ९८ 

१४४. महाजनो यत्र कर्तव्ये यः प्रसिद्धिं यातो वर्ग:, स एव मन्तव्यः, यथा वेदानुष्ठाने च्छान्दसः, वैष्णवानुष्ठाने 

भागवताख्यः । तदेव, पृ. १०० 

S 

१४५ तदेव, पृ. १०१ 

१४६. 'अनिबद्धाऽपि' इति महाजनानुष्ठानशेषतयैव स्थिता । तदेव 



१७० 

काश्मीर शिवाद्वयवाद में प्रमाण - चिन्तन 

पर्यन्तफलोदय के दर्शन से इसका प्रामाण्य निश्चित होता है। यदि बीच में बाधन होता है तो इसे प्रमाण नहीं कहेंगे, पर ऐसी संभावना अति विरल है। जैसे एक बार के प्रत्यक्ष से शाखादिमत्त्व रूप वृक्षत्व का ग्रहण होता है और बीच में बाधक का अभाव होने से वह वृक्षत्व तीनों लोकों में तीनों कालों के लिए निश्चित होता है, वैसे ही असंदिग्ध प्रसिद्धि की बाह्यार्थपर्यन्तता, नाम से संबंधित नक्षत्र आदि में और विषभूत ग्रह आदि में, प्रत्यक्ष से ही प्रमाणतया निश्चित हो जाती है । १४७ महाजनप्रसिद्धि भी प्रसिद्धिरूप आगम है, इसे प्रमाणित करने के लिए अभिनव गीतावाक्य को उद्धृत करते हैं : 

हैं। 

अन्ये त्वेवमजानन्तः श्रुत्वान्येभ्य उपासते । 

तेऽपि चातितरन्त्येव मृत्युं श्रुतिपरायणाः । । (गीता १३ / २६ ) १४८ 

आगम की प्रमाणता का कारण : विमर्श की दृढ निरूढि 

आगम इसी निरूढि के कारण प्रमाण है १४९ यह बात बार-बार दुहराई जा चुकी है। इसके उपपादन के लिए शैव आचार्यों की अनेक युक्तियों से हम परिचित हो चुके हैं। फिर भी शैव आचार्य कोई भी अवसर इसके प्रतिष्ठापन का छोड़ना नहीं चाहते। आगम की इस निरूढि की तीन प्रकार से व्याख्या का प्रयास किया गया है । १५० पहली व्याख्या है 'प्रसिद्धिरागमो लोके' श्लोक के अंतिम पंक्त्यंश 'यत् यदा यथा यत्र' का अनुवदन 



१४७. एवं निर्विचिकित्सप्रसिद्धेर्बाह्यार्थपर्यन्तत्वं नामनक्षत्रादौ विषभूतग्रहादौ चेति प्रत्यक्षेणैव प्रामाण्यनिश्चयः । 

तदेव । यहाँ पर पूर्व प्रतिपादन से कुछ विरोध दिखाई देता है। अन्वयव्यतिरेक प्रसिद्धि के कार्य हैं, उपजीवक हैं, निश्चायक नहीं। यहाँ महाजनप्रसिद्धि के प्रामाण्य के लिए प्रत्यक्ष का आश्रय लिया जा रहा है। इसका तात्कालिक उत्तर ( वह कितना प्रामाणिक है यह तो आगे का अनुसंधान तय करेगा ) यह हो सकता है कि प्रत्यक्ष प्रसिद्धि के प्रामाण्य का निश्चायक नहीं, प्रदर्शक मात्र है। दूसरा उत्तर यह भी हो सकता है कि यह व्यवहार की प्रक्रिया है, जो फलतः प्रसिद्धि में पर्यवसित होती है। इस पंक्ति का अभिप्राय पूरी तरह से स्पष्ट नहीं है। जहाँ तक लगता है, लोक में नक्षत्रों और ग्रहों राशि के नक्षत्र या विपरीत ग्रह आदि और उनके प्रभावों के बारे में लोकप्रसिद्धि और जनजीवन में उनकी प्रत्यक्षजन्य प्रमाणता के विषय में अभिनव अपना मन्तव्य प्रकट कर रहे हैं। मुद्रित पाठ में 'नाम' और 'नक्षत्रादौ' को अलग कर पढ़ने से अर्थ में थोड़ा अन्तर आएगा, पर उससे मुख्य प्रतिपत्ति अप्रभावित रहेगी। 

S 

१४८. यहाँ लक्ष्मण रैना संपादित गीता की श्लोक संख्या ली गयी है. 

१४९. निरूढतया आगमो मानम्। तदेव, पृ. ९६ 

w 

१५०. अत्र त्रिधा विध्यनुवादयोगो व्याख्यातव्य इति । तदेव । यहाँ पर 'अत्र' के अर्थ को लेकर संदेह । अत्र ठीक ऊपर उद्धृत भट्टनायक की उक्ति का विधेय हो सकता है और विकल्पान्तर से प्रकृत प्रसंग का। मैंने दूसरे अर्थ में समझा है। 

आगम 

१७१ 

। 

करते हुए सारे आगमों को क्रम से प्रमाण मानना । १५१ म्लेच्छ और यवन आदि के आगम उनके लिए प्रमाण होते हुए भी ( अन्य के लिए) अनार्य संपर्क से मुरझा जाने की संभावना के कारण आगम न होकर आगमाभास हैं । १५२ श्रुत्युक्त विधानों या आगम प्रतिपादित कर्तव्यों में भी पुरुषप्रज्ञा के सहज पक्षपात के कारण इच्छावशात् विकल्पन या दूसरे आगम की प्रतिपत्तियों के मिश्रण से जो व्यवहार या अनुष्ठान होता है, या पुरुष को लगता है कि पूर्व में हमारा आचरण अनुपयुक्त था, वहाँ आगम नहीं होता। ऐसे में पारमेश्वरागम से भिन्न स्थलों पर यदि आगम त्याग होता है, तो वहाँ उनके पास शैवागम के अनुग्रह से असीम अभ्युदय की संभावना बनी रहती है; पर पारमेश्वरागम में यदि बुद्धि पर परदा पड़ जाए तो फिर अभ्युदय की यह संभावना नष्ट हो जाती है, अनन्त अनिष्ट ही फलतया अवशिष्ट रहता है। ऐसे स्थलों में अपने आगमत्याग से उत्पन्न दोष के परिहार के लिए ही पूर्वचर्चित लिंगोद्धारदीक्षा आदि का विधान किया गया है, परन्तु शैवागमों में आश्वस्त व्यक्ति के लिए ऐसी कठिनाई नहीं आती, क्योंकि आगम की प्रकृति ही है वस्तुतत्त्व का अनुसरण करना । १५३ निश्चित रूप से यह प्रतिपादन दार्शनिक नहीं कहा जाएगा। परन्तु इसका लक्ष्य क्रम से सारे आगमों के प्रतिज्ञात प्रामाण्य में क्रम - पर्यन्तता को निर्धारित करना है। यदि आगम एक है, तो समस्त आगम धाराएँ, दूसरे शब्दों में प्रसिद्धियाँ, अंततः जिस आगम में कृतार्थता का अनुभव करती हैं, वह शैवागम ही है। 

यहाँ से हम निरूढि की दूसरी व्याख्या की ओर बढ़ते हैं। अभिनव की प्रधान समस्या है : प्रसिद्धियों की बहुविधता की आगम की एकघनता से तर्कानुगुण संगति कैसे बैठाई जाए ? ठीक ऊपर देख चुके हैं कि प्रसिद्धियाँ अनन्त हैं, उनके कर्ता भी नियत नहीं हैं। ऐसी स्थिति में यदि अनियतकर्तृक वाक् को ही पारमेश्वरी वाक् अर्थात् आगम माना जाए तो इससे हम फिर, जैसा कि सिद्धान्तशैव आगमों में माना गया है, १५४ संविन्मय 

१५१. 'यत् यदा यथा यत्र' इत्यनेन क्रमेण सर्वागमानां प्रामाण्यम् । तदेव, पृ. ९६ 

W 

१५२. म्लेच्छाद्यागमो हि तावति प्रमाणं भवन्नपि अनार्यसंपर्कसंभाव्यमानम्लानिरागमाभासः । तदेव 

१५३. तदेव, पृ. ९६-९७ 

१५४. ननु एवं यदि अनियतकर्तृकैव वाक् पारमेश्वरी, तर्हि सिद्धान्तश्रुत्यादेः प्रामाण्यं स्यात् 

अदृष्टविग्रहाच्छान्ताच्छिवात्परमकारणात् । 

नादरूपं विनिष्क्रान्तं शास्त्रं परमदुर्लभम्।। इति, 

अमूर्ताद्रगनाद्यद्वन्निर्घातो जायते महान् । 

शान्तात्संविन्मयात् तद्वच्छब्दाख्यं शास्त्रम्......।। 

इत्यनेन क्रमेण अनादित्वात् परमेश्वरे प्रकाशविमर्शस्वभावे कालानुल्लासात्, बुद्धादिप्रणीतत्वात्तु न बौद्धागमादीनां भवेत् । - तदेव, पृ. ९७। अभिनव के ये उद्धरण कहाँ के हैं, इसके बारे में हमारे 

१७२ 

काश्मीर शिवाद्वयवाद में प्रमाण - चिन्तन 

शिव से उत्पन्न नादरूप शब्द नामक शास्त्र तक पहुंच जाते है और फिर इसके द्वारा आगम के अनादित्व तक। क्योंकि प्रकाशविमर्श स्वभाव परमेश्वर में काल का उल्लास नहीं होता, अतः वहाँ नादरूपा उद्भूति भी उपचरित है। इससे वे प्रसिद्धियाँ या आगम, जिनके कर्ता ऐतिहासिक हैं- जैसे बुद्ध, कपिल, महावीर - प्रमाण नहीं रहेंगी। फलतः प्रसिद्धियों की विविध आगमरूपता भी संकटापन्न हो जाएगी। इस प्रश्न को अभिनव जिस प्रकार समाहित करते हैं, उससे इस निष्कर्ष को बल मिलता है कि उनका आगम का सिद्धान्त उनके प्रमाणलक्षण की ही भांति गतिशील और लचीला है। अभिनव का मानना है कि अनियतकर्तृक या अनियतवक्तृक वाक् निस्संदेह परमेश्वर का ही विमर्श है। वे परम्पराएं जिनका प्रवर्तक किसी ऐतिहासिक व्यक्ति को माना जाता है, वहाँ भी नियत का अर्थ देश और काल में उत्पन्न ऐतिहासिक व्यक्ति से नहीं है, बल्कि उससे है जो निरन्तर प्रवहमान परम्परा में जन्मा है और जो भावना के बल से क्षणिकत्व आदि की दृढ़प्रतीति में पूर्णत: समाविष्ट है। क्षणिकादि की भावना का उपदेश उसे पूर्वबुद्ध, उसको भी पूर्वतरबुद्ध, उसको भी पूर्वपूर्वतर बुद्ध से, उसको भी उससे पूर्व बुद्ध से इस प्रकार अनियतकर्तृक पारमेश्वर विमर्श ही अंत में हाथ में रह जाता लगता है। यही बात चौबीस तत्त्वों की भावना से भावित कपिल के बारे में कही जा सकती है। यह सिद्धान्त सार्वत्रिक है । १५५ अतः सारे 

पास निश्चित सूचना का अभाव है। इसमें पहली दो पंक्तियों से मिलती जुलती दो पंक्तियां स्वच्छन्दतन्त्र ८ / २७ब - २८अ में मिलती हैं, जिन्हें अभिनवगुप्त के कथन कि स्वच्छन्दतन्त्र के अनुसार सिद्धान्त, तन्त्र, शाक्त सभी आगम सद्योजात आदि पंचवक्त्रों से उत्पन्न हुए हैं (तं. २५/ २७) की पुष्टि में जयरथ भी तं. ३५/२६-२७ पर अपने विवेक में उद्धृत करते हैं अदृष्टविग्रहायातं शिवात्परकारणात्। 

ध्वनिरूपं सुसूक्ष्मं तु सुशुद्धं सुप्रभान्वितम् ।। (तं.वि., ८, पृ. ३२३१) 

क्षेमराज, स्वच्छन्दतन्त्र ८ / २७-३१ पर अपने उद्योत में, श्रीकण्ठीयसंहिता से इसी संदर्भ समानान्तर श्लोक उद्धृत करते हैं, जो श्रीकण्ठीय संहिता में आदिश्लोकतया उपलब्ध है (द्र. Appendix 1, Abhinavagupta's Philosophy of Revelation : Malinīviślokavārttika, १.३९९) । यह कारिका अभिनव के उद्धरण के अधिक निकट है, इसका पाठ इस प्रकार अदृष्टविग्रहाच्छान्ताच्छिवात्परमकारणात्। 

ज्ञानरूपं विनिष्क्रान्तमनवच्छदनं महत् ।। 

? 

दूसरी कारिका के बारे में हम अभी भी अन्धकार में हैं। टोरेला भी अभिनव के इस उद्धरण का उल्लेख करते हैं (In. Cog., पृ. १२), पर हमारी प्रतिपत्तियाँ पृथक् हैं। 

१५५. नहि बुद्धो नाम नियतः कश्चित्, अपितु भावनाबलप्रतिलब्धक्षणिकादिदृढ विमर्शः । तस्य क्षणिकादिभावनोपदेशी गुरु: पूर्वबुद्धः, तस्यापि अन्य:, इति क्रमेण अनियतवक्तृकत्वात् पारमेश्वरविमर्शमयतैव वस्तुतः । एवं चतुर्विंशतितत्त्वभावनाभावितः कपिलो मन्तव्यः । अतएव सर्वागमा अनादय एव । ई.प्र.वि.वि., ३, पृ. ९७-९८आगम 

१७३ 

आगम अनादि हैं। इसका अर्थ यह नहीं है, अभिनव हमें सतर्क करते हैं, कि बुद्ध या कपिल अपने नाम से संबद्ध आगमों के कर्ता हैं। अपितु उनका कृतत्व प्रसिद्धि के ही अधीन है। प्रसिद्धि ही एकमात्र प्रमाण है। परमेश्वर की इच्छा से बुद्ध और कपिल आदि भी उस प्रसिद्धि में अनुप्रविष्ट होकर ही अनुग्रहपात्रता अर्जित कर सके हैं ताकि उन-उन बुद्धों, कपिलों और अन्यों को अनुगृहीत कर सकें । १५६ इस प्रकार देश - काल से विशिष्टीकृत ऐतिहासिकता परम्परा की अजस्रता में विशेषणों को निरर्थ करती हुई अपनी अंतरंग गतिशीलता को ढूंढ लेती है। 

तीसरी पद्धति में निरूढि का आधार प्रसिद्धि की एकता न होकर उसकी बहुलता है । यद्यपि दूसरी व्याख्या जहाँ समाप्त होती हैं, वहीं से तीसरी प्रारम्भ होती है। सारी प्रसिद्धियाँ अनादिकालभाविनी हैं। यहाँ तक कि वह प्रसिद्धि भी जो परस्पर विरुद्ध व्यवहार में निमित्तभूत है वह भी किसी के लिए प्रमाण होती है। उदाहरण के लिए श्रुति है कि शुक्र से प्रारम्भ कर द्विजों के द्वारा मद्य का सेवन विहित है । १५७ यह भी प्रसिद्धि ही है और इसलिए अनादि है । १५८ वस्तुतः सारी प्रसिद्धियाँ अनादि होती हैं। उनमें से कोई कभी उभर कर ऊपर आ जाती है और कोई डूब कर खो सी जाती है। १५९ यह क्रम चलता रहता है। तात्पर्य यह है कि उभर कर आने वाली प्रसिद्धि का प्रामाण्य दिखाई पड़ता है और दूसरी का आँखों से ओझल रहता है । १६० यह भी कहा जा सकता है कि पात्रता- भेद और स्तर-भेद की दृष्टि से कोई प्रसिद्धि अङ्गीकार्य होती है और कोई पीछे छूट जाती है। इसका निहितार्थ यह भी है कि सभी प्रसिद्धियाँ प्रमाण हैं, किन्तु वे एक ही स्तर पर, व्यक्ति- देश - काल 

काल के एक ही बिन्दु पर, प्रमाण नहीं हैं, उनकी प्रमाणता गतिशील है। 

तदेव, 

१५६. तत्कृतत्वमेव हि प्रसिद्धिमन्तरेण किं प्रमाणकम् इति प्रसिद्धिरेव एका प्रमाणम् । परमेश्वरेच्छावशाच्च 

सुगत कपिलादयोऽपि तत्प्रसिद्ध्यनुप्रविष्टाः कृता अनुग्राह्यास्तानेव अन्यांश्च अनुगृहीतुम् । पृ. ९८ 



१५७ विरुद्धा प्रतीतिः प्रामाण्यलक्षणमश्नुते इति संभाव्यते इति संबंधः । तदेव, पृ. ९९ १५८. तथा च 'शुक्रात् प्रभृति मद्यस्यापेयता द्विजै:' इत्यादि श्रूयते सापि प्रसिद्धिरेव । साऽपि च अनादिः । तदेव, पृ. ९९ । यहाँ पर 'मद्यस्यापेयता' में 'अपेयता' और 'आपेयता' दोनों विरुद्धार्थक पाठ संभव हैं। हमने 'आपेयता' मानकर अर्थ किया है। मूल स्रोत अविदित है। 

तदेव 

१५९. अनादिकालभाविन्यो हि सर्वाः प्रसिद्धयः । तत्र तु काचित् कदाचिदुन्मज्जति, काचित् निमज्जति । १६०. अभिनव की विवृतिविमर्शिनी से लगता है कि उत्पल अपनी टीका में इसका उदाहरण देते हैं, पर वे उदाहरण क्या हैं इस पर अभिनव शान्त हैं : इति उन्मज्जननिमज्जने एव उदाहरणेन स्पष्टयति 'तथा च' इति । तदेव 

१७४ 

काश्मीर शिवाद्वयवाद में प्रमाण - चिन्तन 

शब्दन - / प्रतिभान - लक्षण आगम 

। 

आगम या प्रसिद्धि की दूसरी मौलिक अवधारणा प्रतिभा के रूप में हुई है। १६१ इस भेद का उल्लेख ईश्वरप्रत्यभिज्ञाविमर्शिनी में नहीं मिलता। प्रतिभा पर विचार की पूर्व पीठिका के रूप में अभिनव एक प्रश्न उठाते हैं कि सारी मानसिक और वागात्मक प्रवृत्ति यदि परमेश्वरकृत है तो फिर शुद्ध मानस विकल्पन या उत्प्रेक्षण में यह व्यापार विसंवादी क्यों होता है। अभिनव उत्तर भी देते हैं कि जैसे परमेश्वर से तादात्म्य होने पर भी उस तादात्म्य के दिखाई न पड़ने के कारण सांसारिक जन का जीवभाव, पशुभाव, युक्तिसंगत है, वैसे ही सांसारिक प्रमाता के वाग्व्यापार और मनोव्यापार में आदिम पारमेश्वरी प्रवृत्ति का रूपवैविध्यरूप भेद है, जिसका पता बाह्यार्थ में कभी पर्यवसित होने और कभी न होने से लगता है। वह प्रातिस्विक रूप से अपने तई विशिष्ट होने पर भी दृष्टिगत नहीं होता या मुश्किल से ही दृष्टि में आ पाता है। फलतः लोकप्रवृत्ति भी वैसी ही है। वहाँ इस विसंवाद का होना भी उपपन्न है । १६२ इससे स्पष्ट है कि प्रवृत्ति में इस विसंवाद का हेतु भी परमेश्वर की इच्छा है। इस विसंवादिनी लोकप्रवृत्ति के निरोध द्वारा पारमेश्वरी प्रवृत्ति तक पहुंचना हम सबका अभीष्ट है। उत्पल के संकेतों की मीमांसा द्वारा अभिनव इस बिन्दु पर प्रतिभा को विचारार्थ लाते हैं। इस निरोधेच्छा के द्वारा बार बार चलाए जाने पर भी जो अविचल रहती है वह पारमेश्वरी प्रवृत्ति प्रतिभा है। १६३ ठीक इसके बाद विवृति में आए 'प्रतिभासंज्ञा' पद का विमर्शन करते हुए अभिनव बृहतीविमर्शिनी में आगम की प्रतिभारूपता का विशदन करते हैं : प्रतिभासंज्ञा' इति प्रतिभानलक्षणा इयं शब्दभावनाख्य आगम एव । १६४ यहाँ पर तीन बातें ध्यान देने की हैं। एक, प्रतिभा की परिभाषा प्रतिभान के रूप में की गयी है। दो, आगम को शब्दभावना के नाम से पुकारा गया है। और तीन, अवधारणार्थक ‘एव ́ के द्वारा भर्तृहरि की सारे वाग्विकारों की कारणभूत प्रतिभा से आगम की अविच्छिन्नता दिखाई गयी है । १६५ प्रतिभान शब्द के प्रयोग से अभिनव प्रतिभा को 

१६१. एवं प्रतिभारूपेण निबद्धानिबद्धप्रसिद्विद्वयात्मना च त्रिविधमागमं प्रदर्श्य [..... ] | तदेव, पृ. १०२ 

द्रष्टव्य, म.मा.र., पृ. १-२ 



१६२. ई.प्र.वि.वि., ३, पृ. ९३: इस अंश का रामेश्वर झा कृत संक्षेप भी द्रष्टव्य, आगमविमर्श:, पृ. २९ १६३. 'निश्चलैव' इति निरोधेच्छया चाल्यमाना अपि अविचला। 'प्रतिभासंज्ञा' इति । - ई.प्र.वि.वि., ३, पृ. ९३ १६४. ई.प्र.वि.वि., ३, पृ. ९३ 

१६५. इस बिन्दु को म. म. रामेश्वर झा रेखाङ्कित करते हैं। देखिए आगमविमर्श, सन्मात्र आगम विशेषांक, पृ. २९ : इत्थं प्रतिभानलक्षणा इयं प्रतिभापि शब्दभावनाख्य आगम एव यदुक्तं वाक्यपदीये 'तद्द्वारमपवर्गस्य' इत्यत्र ( ब्र. का. १४) वृत्तौ 'सोऽव्यतिकीर्णां वागवस्थामधिगम्य वाग्विकाराणां प्रकृतिं प्रतिभामनुपरैति' इति । वृषभ अपनी पद्धति में प्रतिभा को समस्तशब्दार्थ की कारणभूत पश्यन्ती 

आगम 

१७५ 

व्यापारात्मक गतिशीलता प्रदान कर देते हैं। विचित्र बात यह है कि इस एक वाक्य के अतिरिक्त वे प्रतिभा या प्रतिभान के संबंध में इस प्रकरण में कोई भी बात नहीं कहते । १६६ उनके कथन से इतना ही तात्पर्य निकलता है कि इस प्रकरण में प्रतिभा शब्दभावना से अनन्य है और प्रतिभानात्मक होने के नाते यह शब्दन रूप है। शब्दन पद भी शब्द की गतिशीलता का व्यञ्जक है। अपने निष्कर्ष की संगति इस कारण भी बैठती है कि अविगीत प्रसिद्धिस्वरूप आगम पर अभिनव लम्बा विचार नानाविध शब्दन के संदर्भ में ही करते हैं। शब्दन के त्रिविध सन्दर्भ 

संग्रह या विस्तार से रचे गये वाक्यों से प्रसिद्धि का निबन्धन शब्दन का एक प्रकार है। परम्परा से अनुष्ठान द्वारा १६७ प्रसिद्ध अर्थ, जिसका विमर्श उस-उस आगम को मानने वाले करते हैं, वह किसी भी प्रकार के अवच्छेद से रहित होने के कारण अपरिच्छिन्न प्रकाशधर्मा विमर्शात्मक परमेश्वर से एकरूप ही होता है, अत: ( वह सब ) अनादि है। अवच्छेदों का आकार है 'यह प्रसिद्ध अर्थ इसी आगम ने कहा है', 'इसी ने उत्पन्न किया है', 'इसी समय से चल पड़ा है' आदि। कठ, भार्गव, मतङ्ग और नारद आदि ऋषियों द्वारा प्रसिद्ध अनुष्ठान को अनादितया ही ग्रन्थों के रूप में निबद्ध किया जाता है, क्योंकि संक्षेप में या अलग-अलग रची गई वाक्ययोजनाएँ ही शब्दन का, शब्दों से कहे जाने का, साधन बनती हैं।१६८ ये वाक्य - रचनाएँ भी परमेश्वर की ही हैं, या ये पारमेश्वरी वाग्रूप हैं, इसे सिद्ध करने के लिए बड़े प्रयत्न की अपेक्षा नहीं हैं। क्योंकि यह स्वतः सिद्ध है। इसे उत्पल लगातार उपपादित करते आए हैं और करेंगे भी। १६९ अभिनव के प्रतिपादन से ऐसा लगता है कि वे इसे शब्दन का अनुष्ठानात्मक संदर्भ मानते हैं। 

मानते हैं। प्रो. अय्यर वृत्ति में इसके ठीक बाद आए शब्द 'परा प्रकृति' के आधार पर परावाक् की ओर अनुक्त संकेत की संभावना करते हैं। अभिनव के संप्रदाय में आगम परा वाग्रूप है, यह हम देख चुके हैं। हमारे लिए इस विवाद में पड़ना अनवसर विस्तार होगा। परन्तु इससे इस लेखक की मान्यता को बल मिलता है कि त्रिक दर्शन भर्तृहरि का संरचनात्मक पुनर्व्याख्यान है और अभिनव पुनर्व्याख्यान का ऐसा कोई भी अवसर हाथ से जाने नहीं देते। 

१६६. द्रष्टव्य अभि. भा. १, पृ. २७८-२८१ 

अभि. तंत्राग, पृ. ३९९-४२० 

और भी देखिए “प्रतिभान और रसानुभव” शीर्षक मेरा लेख, 

१६७. ई. प्र. वि.वि., ३, पृ. ९२. यहाँ पर मुद्रित पाठ है 'परस्परानुष्ठानेन', जो अशुद्ध प्रतीत होता है। इसे होना चाहिए 'परम्परानुष्ठानेन' । रामेश्वर झा भी इसका व्याख्यानमूलक अनुवाद इसी प्रकार करते हैं: परम्परया अनुष्ठानेन प्रसिद्धो योऽर्थ (आगम - विमर्श:, पृ. २९ ) । 

१६८. कठादिभिर्भार्गवमतंगादिभिर्नारदप्रभृतिभिश्च प्रसिद्धानुष्ठानमनादि एव निबध्यते यतः शब्दनं 

समासव्यासोपकल्पितवाक्ययोजनाभिः । - ई.प्र.वि.वि., ३, पृ. ९२ 

१६९. न च अस्या यत्नसाध्यं पारमेश्वरीत्वमिति दर्शयति 'सर्वैव' इति । उपपादितम् इति 'तत्र ज्ञानं स्वतः 

१७६ 

काश्मीर शिवाद्वयवाद में प्रमाण - चिन्तन 

११७० 'शब्दभावना' में भावना 

यहाँ से वे शब्दन के मानस सन्दर्भ की ओर बढ़ते हैं। शब्द के विश्लेषण द्वारा वह प्रतिभान की शब्दनरूपता को नया आयाम देते हैं। अध्यात्म- दर्शनों में, विशेषतः काश्मीर शैव दर्शन में, सामान्येन भी भावना', 'भावन' या 'भावित' का विशेष महत्त्व है। कुछ समय पूर्व हमने भावना के बल से भावित क्षणिकता आदि के दृढ़विमर्श वाले बुद्ध या चौबीस तत्त्वों की भावना से भावित विमर्श वाले कपिल की अनियतकर्तृकता पर विचार किया था । भावना है उपदेशविशेष रूप शब्दन और भावित है वह व्यक्ति जिसका संकल्प अभिमान और निश्चय इन तीनों वृत्तियों वाला अंत:करण उन शब्दनों से पूरी तरह से ओत-प्रोत और व्याप्त है। मंत्रों के भी भावनकारी शब्दन की यही स्थिति है। मन्त्रों का स्वभाव है शुद्ध संविद्रूप परमेश्वर के आदिसिद्ध रूप से एकतापन्न विमर्शमय होना । १७१ ऐसे मंत्र जिस भी प्रमाता के विमर्श को अपने से व्याप्त करते हैं, उसे बलात् उसी रूप में ढालते हुए उसी के अनुरूप विशिष्ट फल देने लगते हैं । १७२ पूरी तरह से भावित व्यक्ति के अभिमानात्मक शब्दन ( क्योंकि भावित का अंत:करण उपदेश या मंत्र से व्याप्त है) को पारमेश्वरी वाक् कैसे कहेंगे यह शंका नहीं करनी चाहिए, क्योंकि सार्वत्रिक परमेश्वरता का निरोध कभी भी, कहीं भी, नहीं होता। केवल उसकी इच्छा से वह (परमेश्वररूपता) विविधतया अंशत: उतराती - डूबती रहती है । १७३ जिस समय इस सार्वत्रिक परमेश्वरता का बोध नहीं होता, उस समय प्राण, बुद्धि, देह आदि ही प्रमाता - रूप व्यवहार 

सिद्धम्' (१/१/५) इत्यादौ । 'उपपादयिष्यते' इति 'इत्थं तथा घटपटाद्याभास....' (२/४/२१) इत्यादिस्थानेषु । तदेव, पृ. ९२-९३ यहाँ पर 'अस्या:' का अर्थ रामेश्वर झा 'वाक्ययोजना' से लेते हैं: न चास्या वाक्ययोजनाया अपि पारमेश्वरीत्वम् यत्नसाध्यम् । (आगमविमर्शः, पृ. २९) यद्यपि इस अर्थ में कोई अनौचित्य नहीं है, मुझे कुछ कठिनाई प्रतीत होती है। क्योंकि इसके समनन्तरपूर्व 'वाक्ययोजनाभि:' बहुवचन में है। मेरे विचार से 'अस्या:' का संबंध (शब्दनरूपा अनादि) प्रसिद्धि से है। अन्यत्र अभिनव ने यह प्रश्न उठाया भी है (इसी चर्चा पिछले पृष्ठों में हो चुकी है) : ननु एवं यदि अनियतकर्तृकैव वाक् पारमेश्वरी, तर्हि सिद्धान्तश्रुत्यादेः प्रामाण्यं स्यात् । (ई.प्र.वि.वि., ३, पृ. ९७) यहाँ पर थोड़ी सी भिन्न स्थिति है। अनियतकर्तृता ही नहीं, 'तथाकथित' नियतकर्तृका वाक् / प्रसिद्धि भी वस्तुतः पारमेश्वरी वाक् है, क्योंकि मतंग आदि कृत यह निबन्धन भी वस्तुतः उस परमेश्वर का ही है। 



१७०. इयता मानसीं वृत्तिं विचार्य | तदेव, पृ. ९४ प्र.प्र.मी., पृ. ३०२ 

१७१. 'भावितम्' इति । [.....] इत्याद्युपदेशविशेषैः शब्दनरूपैरोतप्रोतीकृतं व्याप्तमन्तःकरणं सङ्कल्पाभिमान- 

निश्चयवृत्तित्रयमयं यस्य । तदेव, पृ. ९३ 

१७२. तदेव 



१७३. ननु पशुप्रमातुर्योऽभिमानात्मा शब्दनविशेष: सा कथं पारमेश्वरी वागूंं इत्याशंक्य परमेश्वररूपता सर्वत्रैव 

अनिरुद्धा, केवल तदिच्छयैव तस्याः क्वापि अंशे विचित्रे प्रोन्मज्जननिमज्जने भवतः इति । 

तदेव, 

13 

आगम 

१७७ 

के विषय बनते हैं (अर्थात् प्राण, बुद्धि, देह आदि ही प्रमाता कहे जाते हैं), पर इनकी प्रमातृता स्वातन्त्र्य के अभाव में मिट्टी के ढेले जैसी होती है, वह वास्तविक प्रमातृता नहीं होती । १७४ अपनी बात को स्पष्ट करने के लिए अभिनव आगमों में समादृत भावांशक- प्राधान्य की मान्यता की ओर ध्यान आकर्षित करते हैं। जैसा कि शब्द से स्पष्ट है, यह भावांश में ईश्वर की इच्छा से होने वाली ऐसी बलवती निरूढि है जिसे चाहने पर भी व्यक्ति छोड़ नहीं सकता, क्योंकि उसकी अपनी वैयक्तिक चेतना उस विमर्श से एकमय हो चुकती है । १७५ 

विमर्शाश्रयी युक्ति का अवलम्बन लेते हुए अभिनव कहते हैं कि परमेश्वर जिस प्रकार से विश्व का प्रकाशन करता है, उसी प्रकार उसका विमर्श करता है। यदि अखंड प्रकाश है, तो अखंड विमर्श है। उसी में इन्द्रियविषयता का, अंत:करणविषयता का, अर्थक्रिया का, उसकी सहकारी सामग्री का जैसे प्रकाश होता है, ठीक वैसा ही उसका विमर्श होता है। १७६ तब तो इसका स्वाभाविक फलित यह हुआ कि ईश्वर की इच्छा से जो जिस शब्दन में निरूढ है, जिस दृढविमर्श में अवस्थित है, वही उसका आगम है। तब कौन अधिक प्रामाणिक है, इस तुलनात्मक उत्कर्ष का निर्णय कैसे होगा ? अभिनव कहते हैं कि यह संदेह नहीं करना चाहिए, क्योंकि कौन हैं वे बेचारे प्रामाणिक ? ईश्वर ही वैसे 

पृ. ९३-९४ । हम स्मरण दिलाते चलें, थोड़ा ही पहले निरूढि की तीसरी व्याख्या -पद्धति में अभिनव ऐसे ही तर्क का आश्रय लेते हैं। 

१७४. तदेव ; और भी देखिए 'आगम - विमर्श', पृ. २९ 

१७५. तत् ईश्वरेच्छयैव यो यत्र विमर्शांशे एकीकृतः समुज्झितुमिच्छुरपि न उज्झितुं शक्नोति, तत एव 

'रुद्रांशो रुद्रभक्तस्तु' इत्यादिना भावाशंकप्राधान्यम् आगमेषु दर्शितम् । - तदेव, पृ. ९४। रसानुभूति के क्षेत्र में अभिनव इस विचार का अतिदेशन करते हैं। स्थायिभाव भी भाव या चित्तवृत्तियाँ ही हैं, जिनका संकीर्तन वे संवित् ( = संवेदन / संवेद) नाम से भी करते हैं। ये स्थायी इसलिए हैं कि प्राणी इन संवित्तियों से घिरा हुआ ही उत्पन्न होता है, और हमेशा इनकी वासना से वासित रहता है, केवल इनमें से कोई संवित् अधिक उल्वण होती है, कोई कम । कोई अपने उपर्युक्त विषय से नियन्त्रित होती है, तो कोई नहीं : स्थायित्वं चैतावतामेव । जात एव हि जन्तुरियतीभिः संविद्भिः परीतो भवति । [.....] न ह्येतच्चित्तवृत्तिवासनाशून्य: प्राणी भवति । केवलं कस्यचित् काचिदधिका चित्तवृत्ति: काचिदूना । कस्यचिद् उचितविषयनियन्त्रिता कस्यचिद् अन्यथा । - ( अभि. भा. १, पृ. २८२ - २८३) केवल इतना ही नहीं, भाव का काम है, भावन या भावित कराना। रस, जो काव्यार्थ है, का भी भावन कराना भावों का सहज व्यापार है : ' तथाहि आह काव्यार्थान् भावयन्ति' (ना. शा., प्रारंभिक गद्यांश, अध्याय ७) इति तत्काव्यार्थो रसः । (तदेव, पृ. २७८) 

१७६. एतदुक्तं भवति यथैव विश्वप्रकाशात्मा परमेश्वर:, तथा विश्वविमर्शात्मा । तत्र बाह्यत्वग्राह्यत्वार्थ- 

क्रियातत्सहकारिवर्गस्य यथा प्रकाश:, तथैव विमर्श: । 

तदेव 

१७८ 

काश्मीर शिवाद्वयवाद में प्रमाण - चिन्तन 

भासित होता है, विमर्श करता है और कराता है। फिर तो चुप होकर बैठ जाना चाहिए, क्योंकि यदि परमेश्वरेच्छा ही सब कुछ है तो शास्त्र प्रणयन और अनुष्ठान व्यर्थ हैं। इस पर अभिनव का कहना है कि अवश्य व्यर्थ होते, यदि परमेश्वर वैसा चाहता होता । यहाँ शंका और उसका समाधान दोनों अभिनव अपने परमेष्ठी गुरु सोमानन्द से लेते हैं।' 

१७७ 

शब्दन का तीसरा संदर्भ वाड्मयी वृत्ति का है । १७८ विवृत्ति में प्राप्त संकेतों का उपबृंहण करते हुए अभिनव की मुख्य प्रतिपत्ति है कि प्रसिद्धि रूप वाक् अर्थात् शब्दन के प्रामाण्य की दो दिशाएँ होती हैं - अपने लिए प्रमाण और दूसरों के लिए अप्रमाण । प्रामाण्य का मानदण्ड है ( अपने में) विमर्शीकरण द्वारा निरूढि और अप्रामाण्य का है ( पर में) प्ररोहाभाव के कारण अविमर्शीकरण । आधारभूत बिन्दु है प्रामाण्य के निर्धारण में तर्क, प्रमाण या युक्ति की भूमिका का नितान्त पंगु होना । १७९ इसके कई हेतु हो सकते हैं। एक, युक्ति सर्वत्र प्रमाण हो, ऐसा कोई नियम नहीं है। दूसरे, यदि प्रमाण हो भी तो कार्यादि के विषय में पूरी सूचना न होने से वह दुर्बल होता है। इसका एक पक्ष यह भी है कि अपने घर का बलवान् तर्क दूसरे वादी के तर्कान्तर के सामने और भी कमजोर पड़ सकता है। तीसरे, 

१७७. क इदानीं प्रामाणिकानां प्रोत्कर्ष: । [...] ननु एवं तूष्णीमवस्थीयताम्, किं शास्त्रप्रणयनो- पदेशश्रवणानुष्ठानैः । सत्यमवस्थीयते यदि स तथा अवतिष्ठासीत परमेश्वर: । [.....] तथा च शिवदृष्टि: 'स एव शास्त्रकर्तृत्वे' (शि. दृ. ३ / ७५अ) इत्यादि 'यावत्तदनुष्ठान - तत्पर:' (शि. दृ. ३ / ७५५) इत्यादि 

तदेव | सोमानन्द शिवदृष्टि में ठीक यही प्रश्न उठाते हैं : 

च। 

किमर्थं गुरुशास्त्रादि चेत्तथा तदवस्थिते: । 

देवस्य शास्त्राद्बोधेन किं प्रयोजनमेव च ।। 

किमर्थं भवतारब्धं शास्त्रं बोधाय कस्य वा । 

उत्तर भी ठीक यही है : 

स एवेत्थं स्वेच्छयास्ते तत्कर्तृत्वेन बोध्यतः । । 

स एव बुद्धरूपत्वे तथा भवति तत्क्षणम् । 



(३/७३-७४ अ ब ) 

स एव संप्रजायेत तदनुष्ठानतत्परः ।। (३/७४स - ७५) 

मुद्रित पाठ में 'बहुरूपत्वे' है, जबकि अभिनव यहाँ 'शास्त्रकर्तृत्वे' पढ़ते हैं। इसी प्रकार मुद्रित 'संप्रजायेत तदनुष्ठानतत्परः' के स्थान पर अभिनव का पाठ है 'यावत्तदनुष्ठानतत्परः ।' संदर्भदृष्ट्या 'शास्त्रकर्तृत्वे' पाठ बेहतर है। 

१७८. वाड्मयीं विचारयति 'वागपि' इति । तदेव 



१७९. 'तथा च' इति यतः प्ररूढा सती प्रमाणम्, ततः परयूथ्येषु प्ररोहाभावलक्षणेन बाधनेन अविमर्शीकृता नैव प्रमाणम् । ननु निरूढत्वात् न प्रमाणम्, अपितु प्रमाणोपपन्नत्वात् । नैवमित्याह 'युक्त्यंशस्तु' इति । 

तदेव, पृ. ९४-९५ 

आगम 

१७९ 

इस संसार में छह तर्कों और उनके सहस्रों भेदों पर आधारित युक्तियाँ कहाँ समाप्त होती हैं, कोई नहीं जानता । १८० भर्तृहरि पहले ही इस व्यर्थता को बता चुके हैं : एक निपुण अनुमाता बड़े यत्न से जिस अर्थ का अनुमान करता है, उससे भी कुशलतया अनुमाता और भी विदग्ध तर्कों से उसका उपपादन भिन्नतया कर डालता है। केवल इतना ही नहीं, सभी लोग फलोचित विषय में आगम को प्रमाण मानते हैं, पर उन्हीं विषयों को लेकर उसी आगम में विपरीत अर्थ भी लगाना संभव है । १८१ 



अतः जहाँ तक तर्क सर्वथा अप्रतिष्ठ है, अभिनव भर्तृहरि से सहमत हैं । १८२ परन्तु जहाँ नहीं सहमत हैं, वह यह है कि तर्क से आगम का बाधन नहीं होता, क्योंकि तर्क को ईश्वर ने वैसा ही बनाया है । १८३ यहाँ पर अभिनव परमेश्वर के रचना - संसार में अनेक संसारों - तर्कसंसार, काव्यसंसार और अनुभवसंसार की परिकल्पना करते हैं। अपनी- अपनी इयत्ता के कारण उनकी विषय- संगति और प्रामाणिकता उन्हीं परिकल्पों में है। तर्कसंसार में परमेश्वर की शक्ति दो प्रकार से अपना संवर्धन करती हुई और अन्तः संकुचित विमर्श का समाकर्षण करती हुई- कार्यरत होकर भोग और अपवर्ग में उपयोगी तर्कसंसार, जो काव्यसंसार की भांति आगमसंसार से भिन्न एक पृथक् संसार है, की सृष्टि करती है। अत: तर्क के ( आगमसंसार में) अप्रतिष्ठित होने पर भी शैव दर्शन की आधारभूत स्थापनाओं को चोट नहीं पहुँचती । १८४ यहाँ आभासमान ही वस्तु है। अतः वस्तुसंसार में तर्क प्रतिष्ठित है। इसलिए तर्क की शोभा ही गहराई की अंतिम कोटि को 

१८० तदेव, पृ. ९५ 



यहाँ पर अभिनव की उक्ति 'तर्कषट्कतभेदसहोत्थाप्यमानानां न्यायानाम्' में तर्कषट्क का वास्तविक अभिधेय समझ में नहीं आया। 

१८१ यदाह “यत्नेनानुमितोऽप्यर्थः [कुशलैरनुमातृभिः । 

अभियुक्ततरैरूपैरन्यथैवोपपाद्यते । ।] (वाक्य. १ / ३४) इति, 

सर्व: फलोचितानर्थानागमात् प्रतिपद्यते । 

विपरीतं च सर्वत्र शक्यते वक्तुमागमे।।” - ( वाक्य. १ / १४० ) इति च। तदेव 

'सर्व: फलोचित०' के स्थान पर वाक्यपदीय का मुद्रित पाठ है ' सर्वोऽदृष्टफला० ' । 

१८२. सर्वथा तर्कोऽप्रतिष्ठ एव । तदेव ; मिलाइए : नागमादृते धर्मस्तर्केण व्यवतिष्ठते । - वाक्य. १/३२ १८३. तथैव हि परमेश्वरेण स सृष्टः । तदेव 

१८४. तत एव इह शक्तिसंवर्धनक्रमेण अन्तः संकुचितविमर्शशक्तिसमाकर्षणेन तथैव भोगापवर्गोपयोगिना उपयुज्यमानः परमेश्वरेण सृष्टस्तर्कसंसार: काव्यसंसारवद् अपर एव । विचित्रा हि अमी संसाराः । अप्रतिष्ठितत्वेऽपि तर्कस्य न अस्मद्दर्शनस्य खण्डना काचित् । आभासमानवस्तुवादे हि परमेश्वरेच्छया 

अयमाभासनियमः । 

S 

तदेव, पृ. ९५-९६ 

१८० 

काश्मीर शिवाद्वयवाद में प्रमाण - चिन्तन 

न छू पाने में है । १८५ यदि ऐसा कोई नहीं मानता है, यह वैसा ही है जैसे कोई अपनी बुद्धि के दर्प से मूढ या बच्चे की नकल करता हुआ अपने घर के आंगन के मध्य भाग में समग्र भूगोल के बीच में स्थित ध्रुव की कल्पना करे। १८६ इसलिए मात्र अनुमान में ही पूरी तरह से भरोसा न कर आगम में ही विश्वास करना चाहिए। और यह आगम वही है, जो जिसके हृदय में निरूढ हो गया है। इस प्रश्न का कोई अर्थ नहीं कि जिसके हृदय में कुछ भी निरूढ नहीं है, उसका क्या? क्योंकि इसका उत्तर यही हो सकता है कि जिसके दोनों आँखें नहीं हैं, उसका क्या ? 

आप्ति-लक्षण आगम 

पूर्वगामी विवेचन में आगम के प्रसिद्धि और प्रतिभान या शब्दन रूप द्विविध, और यदि प्रसिद्धि के नेबद्ध और अनिबद्ध रूपों की भी पृथक् गणना करें तो त्रिविध, वर्गों का आकलन किया गया है। इनसे भिन्न आगम का नया वर्ग है आप्तोपदेश । १८७ इसके अन्यत्व का आधार है प्रमाणान्तरमूलता। १८८ प्रसिद्धि के तीनों प्रकार स्वप्रतिष्ठ हैं, जब कि आप्तत्व के निश्चय के लिए प्रमाणान्तर की शरण आवश्यक है। आप्त की अवधारणा के लिए उत्पल और अभिनव के आकरस्रोत हैं पतञ्जलि | पतञ्जलि समग्र आगम का संग्रह आप्तोपदेश के अंतर्गत करते हैं । १८९ इस प्रकार शैवों का पतञ्जलि से अंतर यह पड़ता है कि शैवों में आप्तोपदेश आगम के तीन / चार भेदों में से एक है, जबकि योग में वह समग्र आगम 

१८५. तदयम् अलब्धगाध एव तर्कः शोभते । [.....] सर्वथा अनुमाने न आश्वसितव्यम् अपितु आगम एव । स च यो यस्य हृदये निरूढिमुपगतः, स एव । ननु एवं यस्य न किञ्चित् निरूढं तस्य किम् । ननु एवं यस्य चक्षुषी न स्तः, तस्य किम् । तदेव, पृ. ९६ 



1 

१८६. अत्र तु स्वबुद्धिगर्वेण प्रतिष्ठां पश्यन् स्वगृहप्रांगणमध्यकल्पितनि:शेषभूगोलमध्यध्रुवकस्थानवत् मूढो वा डिम्बविडम्बको वेति आस्ताम् । तदेव । इस कथन की ओर ध्यान दिलाने के लिए मैं अपने मित्र प्रो. अरिंदम चक्रवर्ती का कृतज्ञ हूँ। 

१८७ एवं प्रतिभारूपेण निबद्धानिबद्धप्रसिद्धिद्वयात्मना च त्रिविधमागमं प्रदर्श्य रूपान्तरमपि दर्शयति 'अन्योऽपि ' 

इति । तदेव, पृ. १०२ 



तदेव 

१८८. एतासु तिसृषु प्रसिद्धिषु प्रमाणान्तरमूलत्वं न अन्वेष्यम् आप्तवादे तु अन्वेष्यमेव । १८९. तत एव सर्व आगम आप्तोपदेशशब्देन भगवत्पतञ्जलिप्रभृतिभिः संगृहीतः । - तदेव, पृ. १०३ । यद्यपि 

पूरे निश्चय के साथ कहना कठिन होगा, अद्वैती शैवों में कल्लट आप्तोपदेश की धारा के निकट जान पड़ते हैं। स्प. का. १/७ पर अपनी वृत्ति में कल्लट जाग्रत् और तुर्य को मात्र आगम से गम्य मानते हैं : जाग्रत्तुर्यौ तु आगममात्रगम्यौ । (पृ. १५) इसी कारिका पर अपनी विवृति में रामकण्ठ आगम का अर्थ उपदेश से लेते हैं : [.....] तत्र प्रबुद्धोऽपि उपदेशमपेक्षते एव। (पृ. ५९ ) 

आगम 

। 

१८१ 

का वाचक है। अतः अभिनव प्रसिद्धि के नए प्रतिदर्श (मॉडेल) के रूप में 'आप्ति' को प्रस्तुत करते हैं। आप्ति है उपदेश्य या वक्तव्य वस्तु की प्राप्ति अर्थात् बोध, यह जिसमें हो वह हुआ आप्त : आप्तिर्वक्तव्ये वस्तुनि अधिगतिः, ततश्च वक्तव्यवस्त्वधिगतिः, सा विद्यते यस्य स आप्तः । १९° प्रमाणान्तरमूलता को यदि छोड़ दिया जाए तो आप्त में प्रसिद्धि रूप आगम की सारी विशेषताएँ - अधिकारिनियन्त्रिता, दृढ़निरूढि, अबाधितविमर्शता, अनुमान से बलवत्तरता- यथावत् यहाँ भी उपलब्ध हैं। यहाँ वही उपदेश्य अधिकारी है, जिसमें आप्त के उस ज्ञान को लेकर जरा भी शंका नहीं है कि इसका मूल कोई दूसरा प्रमाण है, न ही यह शंका कि यह ज्ञान संशय, विपर्यय या अज्ञान रूप है । १९१ इस प्रकार के आप्तवाक्यों का उपदेश चूंकि अनुष्ठानपरक उपदेशपर्यन्त होता है, अतः उनसे उपदिष्ट 

वस्तु 

के ज्ञान से उस उपदेश्य को कोई किसी प्रकार से हटाने में समर्थ नहीं हो पाता । १९२ यह उपदेश्य की उस ज्ञान में दृढ़निरूढि की पहचान है । ऐसा क्यों होता है, इसे समझाने के लिए अभिनवगुप्त उपदेश्य की प्रतीति को भर्तृहरि द्वारा उपस्थापित प्रतिमानक की दृष्टि से देखते हैं । १९३ उनके अनुसार उपदेश्य का आप्तसंबंधी ज्ञान में प्रत्यक्षपक्षाश्रयतया अवस्थान होता है। इसका अभिप्राय यह है कि उपदिष्ट ज्ञान का उपदेश्य के अनुभव में प्रत्यक्षात्मतया प्रतिबिम्ब पड़ता है। जब आप्त कहता है 'मैने इसे साक्षात् जाना है, उस समय उपदेश्य भी यही मानता है 'मैंने ही इसे साक्षात् जाना है।' 

,१९४ आँखों देखी - साक्षात्कृत - वस्तु से बालक को भी, चाहे उसे कितनी भी युक्तियों से समझाया क्यों न जाए, बहलाना संभव नहीं होता। अभिनव कहते हैं कि धर्मकीर्ति के 'बुद्धिपक्षपात' का यही अभिप्राय है। बुद्धिपक्षपात इस बात का द्योतक है कि जहाँ जहाँ दृढ़तम अनुन्मूलनीय विमर्श होगा, वहाँ प्रामाण्य होगा। अतः अबाधितविमर्श होने के नाते आप्तवाक्य रूप आगम भी प्रमाण है । १९५ 

१९० ई.प्र.वि.वि., ३, पृ. १०२ 

१९१. य उपदेश्यो यस्य आप्तस्य संबंधि ज्ञानं प्रमाणान्तरमूलतया उत्पन्नं न अभिशङ्कते, नैव 

संशयविपर्ययाज्ञानरूपतया अभिमन्यते [.....]| तदेव 

१९२ तमुपदेश्यं तथाभूताप्तवाक्योपदिष्टवस्तुसंवेदनादनुष्ठानपरोपदेशपर्यन्तात् निवर्तयितुं न केनचित्प्रकारेण 

अन्यो भवति शक्तः । 



तदेव, पृ. १०२ - १०३ 

१९३. यो यस्य स्वमिव ज्ञानं दर्शनं नातिशङ्कते । स्थितं प्रत्यक्षपक्षे तं कथमन्यो निवर्तयेत् ।। 

वाक्य. 

१ / ३९, प्रसंगान्तर से आगमविमर्श: में भी उद्धृत, पृ. २९ १९४ यतोऽसावुपदेश्यस्तत्र आप्तसम्बन्धिनि ज्ञाने प्रत्यक्षपक्षाश्रयेण स्थितः । यदाप्तेन उक्तं मया साक्षादेतत् 

ज्ञातमिति, तत्र असावुपदेश्योऽभिमन्यते मयैव एतत् साक्षात्कृतमिति । तदेव, पृ. १०३ 

१९५ यथाहुः परेऽपि 'निरुपद्रवभूतार्थस्वभावस्य विपर्ययैः । न बाधा यत्नवत्त्वेऽपि बुद्धेस्तत्पक्षपाततः ।। ' (प्र.वा. १/२२३) इति । बुद्धिपक्षपातेन हि दृढतमतया अनुन्मूलनीयविमर्शत्वमेव प्रामाण्यस्य निबन्धनं व्यापकम् [.....] आगम: प्रमाणमबाधितविमर्शतया । 

H 

तदेव 

१८२ 

आप्तत्व के प्रकार- भेद 

काश्मीर शिवाद्वयवाद में प्रमाण - चिन्तन 

प्रश्न है कि आप्तत्व का निश्चय कैसे होता है। आप्त के तीन रूप हैं लोक, शास्त्र या नियताकार कर्ता अर्थात् पुरुष । अतः लोकवचन, शास्त्रवचन या पुरुषवचन इनमें से कोई भी आप्तवाक्य हो सकता है । १९६ यही भेद अभिनव के आप्तोपदेश के अवान्तर वर्गीकरण में निमित्त बनते हैं। उत्पल के अनुसार आप्तत्व का निश्चय होता है आप्तों की विशेष चेष्टाओं की विवेचना से । १९७ चेष्टागत विवेचना से निर्णीत आप्तवाद के दो प्रकार हैं। पहला है शास्त्रोपजीवी प्रकार, जिसे शास्त्राप्तवाद या चरणाप्तवाद कहा गया है। उदाहरण के लिए व्याकरण में पाणिनि ओर वररुचि की आप्तता विख्यात है, पर अक्षपाद की नहीं। दूसरा है पुरुष या लोक पर आश्रित, जिसे पुरुषाप्तवाद कहा गया है। यह इस अर्थ में अपेक्षाकृत व्यापक वर्ग है, क्योंकि यह लोकाप्तवाद को भी अपने में समाहित कर लेता है । १९८ पुरुषाप्तवाद की व्याख्यागत उपलब्धियों को जब लोक में पूर्ण समादर प्राप्त हो जाता है, तब पुरुषाप्तवाद ही लोकाप्तवाद के रूप में परिणत हो जाता है । १९९ इसका कोई दृष्टान्त अभिनव नहीं देते। इन दोनों वर्गों में भी उत्पल और अभिनव भर्तृहरि से प्रभावित जान पड़ते हैं । २०० 

इस बिन्दु पर कतिपय संक्षिप्त टिप्पणियाँ उपयोगी होंगी। आप्त के प्रकार-भेदों में अभिनव लोकवचन की भी गणना करते हैं। परन्तु आप्तवाद के प्रकार - विश्लेषण में इसका उल्लेखन नहीं करते। वस्तुतः लोकवचन पर वह प्रसिद्धि के भेद अनिबद्धप्रसिद्धि के अंतर्गत विचार करते हैं। वहाँ अनिबद्धप्रसिद्धि के दो उपभेदों की परिगणना हुई है - लोकप्रसिद्धि और महाजनप्रसिद्धि । आप्त और प्रसिद्धि के भेदों में अतिव्याप्ति और अंतर्व्याप्ति को तभी बचाया जा सकता है, जब आप्तवाद के सभी भेदों में दृष्टि को व्यक्ति या पुरुष के रूप में केन्द्रित किया जाए । अभिनव के दो दृष्टान्तों से यह बात स्पष्ट की जा सकती है। शास्त्राप्तवाद के दृष्टान्त में वह शास्त्र या शास्त्रवचन 'की' आप्तता को नहीं, अपितु शास्त्र 'में' आप्तता को उदाहृत करते हैं। पाणिनि और वररुचि व्याकरण में आप्त हैं, 

अक्षपाद नहीं। 

तदेव, पृ. १०२ 

१९६. लोकवचनरूपो वा, शास्त्रवचनरूपो वा नियताकारं कर्तारं चापेक्ष्य वर्तमानोऽपि । १९७. ननु आप्तत्वमस्य कथं निश्चितम् इति चेत्, आह 'चेष्टाविशेषै:' इति । तत्रापि हि कार्यस्य सुविवेचना 

किं न सह्यते । तदेव 



१९८. 'प्रतिचरणम्' इति शास्त्राप्तवादः । तथाहि पाणिनिवररुचिप्रभृतेर्व्याकरणे आप्तता प्रसिद्धा, न अक्षपादादेः । 

पुरुषाप्तवादेन तु लोकाप्तवादपरिग्रहः । तदेव 

१९९. प्र. प्र.मी., पृ. ३०७ 

२०० मिलाइए : सन्ति प्रतिचरणं प्रतिपुरुषं चाप्ताः । - वाक्य वृत्ति, १, पृ. ९७ 

•आगम 

१८३ 

ठीक इसी के समानानन्तर जब वह महाजनप्रसिद्धि को दृष्टान्तित करते हैं, तो वेदानुष्ठान में छान्दसों के वर्ग या समूह को, वैष्णवों में भागवतों के वर्ग या समूह को वे चिह्नित करते हैं। लोकप्रसिद्धि में वह लोकपरम्परा या लोकप्रतिभामुख का प्रस्तावन करते हैं, व्यक्ति का नहीं। दूसरे अपने अत्यन्त व्यापक विश्लेषण के बावजूद भी अभिनव इसकी अंतरिमता (tentativeness) या सीमा से परिचित हैं। इसलिए उनका मन्तव्य है कि यह आप्तवाद पूर्वोक्त आगमभेदों की यथावसर, यथाप्रसंग व्याख्या करते हुए उन्हें अपने में संगृहीत कर लेता है। यह कहकर वे पतंजलि की मान्यता से सहमति भी प्रकट कर देते हैं कि आप्तोपदेश के अंतर्गत सारे आगमों का अन्तर्भाव हो जाता है | २०१ 

आति की प्रसिद्धि-रूपता 

, 

यदि हम स्मरण करें तो आप्तोपदेश की अवधारणा, जिसका बीज प्रत्यय शैवों में पतंजलि की परम्परा से आता है, का आसूत्रण अभिनव ने गुणात्मक रूप से भिन्न प्रमाणान्तरोपजीवी आगमप्रकार के रूप में किया था। प्रश्न है कि क्या इसे आगम का अवर भेद मानकर छोड़ दिया जाए या यौक्तिक पुनर्मूल्यन द्वारा इसे शैवों को अभिमत आगम की मुख्य धारा में अङ्गतया आत्मसात् किया जाए। स्वाभाविक है अभिनव दूसरा विकल्प चुनते हैं। परिणामतः अभी तक प्रसिद्धि के आप्ति - परिकल्प को पलटकर वे आप्ति को प्रसिद्धितया ढालने का ऐतिहासिक प्रयत्न करते हैं। २०२ यह काम वह शब्द को आगम के साथ जोड़कर करते हैं। 

२०१. अयं चाप्तवादः पूर्वोक्तम् आगमभेदं यथायोगं व्याख्यानादिद्वारेण अनुगृह्णाति । तत एव सर्व आगम 

आप्तोपदेशशब्देन भगवत्पतंजलिप्रभृतिभिः संगृहीतः । - तदेव 

२०२. ननु न सर्वैरागमस्य प्रामाण्यमभ्युपेतं, तत्कथमस्य विमतिपदपतितस्य अनपेक्षत्वं भवता उक्तम् । अभ्युपेतमेवेत्याह 'प्रसिद्धि:' इति । [.....] किमत्र प्रसिद्ध्या । [.....] तत्रापि प्रसिद्धिशरणत्वं न विघटते । 

तदेव, पृ. १०४ । अभिनव के लिए इस प्रयत्न की एक गहरी सांस्कृतिक प्रयोजनीयता भी है। तान्त्रिक दृष्टि के पुरोधा होने हुए भी उन्हें भारतीय सांस्कृतिक चेतना में प्रतिष्ठित वेद की श्रद्धापूत गरिमा की रक्षा भी करनी है जो सर्वागमप्रामाण्यवाद के उनके प्रतिश्रुत लक्ष्य से समंजस भी है ( सर्वागमाविसंवादितां वेदागमस्य - तदेव, ३, पृ. ९९ ) । वेदानुष्ठान में छान्दस वर्ग की आप्तता आदि तो शास्त्र - दृष्टि है और केवल वेद के एकदेश का ही संग्रह करती है। पतंजलि के उपरि निर्दिष्ट यथावसर, यथाप्रसंग व्याख्यान के लचीलेपन का लाभ उठाते हुए उन्हें सारे आगम-भेदों को आप्त में संगृहीत कर लेना है। यह काम आप्ति के प्रसिद्धितया आत्मलाभ से ही संभव हो सकता है। आगम की ही भांति वह श्रुति की संकल्पना भी प्रमाण रूप में करते हैं। प्रमाण कितना ही अभेदप्राण क्यों न हो, प्रमातृ-प्रमाण प्रमेय के संदर्भ में ही उसकी चिन्तना के कारण वह भेदात्मक होकर ही वस्तुतया ग्राह्य होता है। इसलिए ब्रह्माद्वैतवादियों की आलोचना करते हुए कहते हैं कि भासन का तिरस्कार कर आगम के प्रमाण से अभेद की सिद्धि वदतोव्याघात है, अभेद तो आदिसिद्ध है, 



१८४ 

काश्मीर शिवाद्वयवाद में प्रमाण - चिन्तन 

लोक परम्परा या अनिबद्धप्रसिद्धि के संदर्भ में अभिनव आगम की काया को शब्दन द्वारा होने वाली संक्रान्ति से समीकृत करते हैं। इसकी पुष्टि में वह पतंजलि को उद्धृत करते हैं कि अपने बोध को दूसरे में संक्रान्त करने के लिए उपदेश का माध्यम शब्द है । २०३ वे पतंजलि के मत का विश्लेषण तीन चरणों में करते हैं 

व्याख्यान, संपादन और संरचनात्मक पुनर्मूल्यांकन। 



पतंजलि, यदि ठीक से कहा जाए तो व्यास, के उद्धरण में कहा गया है कि आप्त 

वह प्रमाणमुखापेक्षी नहीं है, भले ही वह प्रमाण आगम क्यों न हो : भासनमवधीर्य आगमप्रमाणकोऽयम् अभेदः इति चेत् आगमोऽपि भेदात्मक एव वस्तुभूतः प्रमातृप्रमेयप्रमाणविभागश्च इति न किंचिदेतत् । - (ई.प्र.वि., २, पृ. २०३) । शैवों की दृष्टि में आगम प्रतिभारूप लोकप्रसिद्धि के रूप में सदोदित रहता है और सम्यक् द्रष्टा के रूप में मान्य आप्त ऋषि के द्वारा उत्थापित होता रहता है। अतः प्रमाणतया श्रुति अनुमान से बलवत्तर होने के नाते उसकी बाधक होती है (इस मान्यता में पतंजलि और भर्तृहरि दोनों प्रतिध्वनित हैं) : प्रतिभारूपवेदादिप्रसिद्धिरूपसदोदितलोकप्रसिद्ध्यात्मकम् ऋषिणा सम्यक्दृष्ट्रभिमतेन आप्तेन उत्थापितमनुमानस्य बाधकमेव । (तदेव, ३, पृ. १०३) अभिनव की विचार पद्धति की तार्किक परिणति स्मृति और श्रुति दोनों को प्रमाणतया स्वीकार करने में होती है। स्मृतिकार मनु आदि भी आप्त हैं और वेद के मंत्रद्रष्टा ऋषि भी। अंतर केवल इतना है कि अपने से पूर्व हुए प्रकाश में योगी का तादात्म्यपूर्वक प्रवेश ही उसका तत्कालीन स्मृतिकारित्व है। इसीलिए मनु आदि स्मृतिकारों का सर्वज्ञता के नाते होने वाला धर्मविषयक प्रकाशन 'अनादि परमेश्वर का यह ऐसा प्रकाश है' इस प्रकार अनादि परमेश्वर के उस 'पूर्व' प्रकाश का प्रमाणीकरण ही स्मृति है और परमेश्वर के 'अपूर्व' प्रकाश के अनुग्रह से उठने वाला ऋषि के द्वारा साक्षात्क्रियमाण प्रमाण श्रुति है : तत्पूर्वप्रकाशतादात्म्यप्रवेश एव हि योगिनस्तदानीं स्मर्तृता । तत एवं मन्वादीनां धर्मविषये प्रकाशनमपि सार्वज्ञ्यात् भवत् परमेश्वरस्य अनादेरयमित्थं प्रकाश इति तत्प्रकाशप्रमाणीकरणेन भवत् स्मृतिरुच्यते । तदपूर्वपारमेश्वरप्रकाशानुग्रहोत्थं हि प्रमाणं श्रुतिः । (ई.प्र.वि.वि., २, पृ. ५१ ) । प्रकृत विषय से हटकर भी अभिनव की इस विलक्षण प्रतिपत्ति की अविचारितसार्थकता श्रुति के प्रति उनकी 'प्रहृता' (यदि उन्हीं की शब्दावली में कहा जाए ) प्रकट करने में है। 

२०३. आगमो हि नाम अयं शब्दनसंक्रान्तिशरीरः । यथाह भगवान् अनन्तः परत्र स्वबोधसंक्रान्तये शब्देन 

उपदिश्यते' (यो.सू.भा. १ / ७) इति । - तदेव, पृ. ८९ 

पूरा उद्धरण इस प्रकार है: आप्तेन दृष्टोऽनुमितो वार्थः परत्र स्वबोधसंक्रान्तये शब्देनोपदिश्यते, शब्दात् तदर्थविषया वृत्तिः श्रोतुरागमः । यस्य अश्रद्धेयार्थी वक्ता न दृष्टानुमितार्थः स्यात्, स आगम: प्लवते, मूलवक्तरि तु दृष्टानुमितार्थे निर्विप्लवः स्यात् । - यो. सू. पर व्या. भा. [ इस स्थान पर यह याद दिलाना आवश्यक होगा कि पूरी प्रत्यभिज्ञा परम्परा पतंजलि और व्यास में भेद नहीं करती। ] यहाँ पर हरिहरानन्द आरण्य अभिनवगुप्त का नामोल्लेख करते हुए एक मनोरञ्जक टिप्पणी करते हैं ( पातंजलयोगदर्शनम्, पृ. २८ ) : अभिनवगुप्त ने इसे ही पौत्रिकी ( सस्नेह) शक्तिपात कहा है। हमें इस वक्तव्य को बहुत गंभीरता से नहीं लेना चाहिए, वैसे भी यह अप्रासंगिक है। 

आगम 

१८५ 

पुरुष अपने देखे या अपने द्वारा अनुमित विषय का दूसरे व्यक्ति को बोध कराने के लिए शब्द द्वारा उसका उपदेश करते हैं। उस समय शब्द से जो अर्थविषयक वृत्ति उपदेश्य श्रोता में जन्म लेती है, वह उस उपदेश्य श्रोता का आगम ( नामक ) प्रमाण कहलाता है। यद्यपि अभिनव व्यासभाष्य का पूरा कथन ( देखिए पिछली पादटिप्पणी) उद्धृत नहीं करते, पर उचित होगा कि हम उस अंश पर भी दृष्टि डाल लें। जिस आगम के वक्ता की अपने अर्थ में श्रद्धा नहीं है (जिसका वक्ता श्रद्धेय नहीं है, यह अर्थान्तर भी संभव) और जिसका विषय वक्ता के प्रत्यक्ष या अनुमान से गृहीत नहीं हुआ है, वहाँ आगम प्रमाण नहीं होता । आप्त मूल वक्ता के द्वारा दृष्ट या अनुमित अर्थ के विषय में ही आगम प्रमाण विप्लव से रहित अर्थात् प्रामाणिक होता है । २०४ इससे स्पष्ट है कि अभिनव के द्वारा आप्त को प्रमाणान्तरोपजीवी मानने के पीछे स्वयं पतंजलि की प्रतिपत्ति रही है। पतंजलि की व्याख्या करते हुए अभिनव कहते हैं कि यहाँ स्वबोध से तात्पर्य है आप्त द्वारा स्वसंवेदनात्मक प्रत्यक्ष से गृहीत ज्ञान और शब्द ( ' शब्देन ' ) का तात्पर्य है श्रोत्रेन्द्रिय के द्वारा श्रावण प्रत्यक्ष का विषय । शंका होती है कि यदि प्रत्यक्ष की प्रामाणिकता में दुर्बलता हुई तो वह आगम में भी परिलक्षित होगी । २०५ अभिनव के अनुसार यह शंका निरवकाश है, क्योंकि आप्त के द्वारा साक्षात् गृहीत वस्तु का व्यवस्थापन उसके अबाधित विमर्श के फलस्वरूप होता है। २०६ कोई २०४. आप्तसंबंधी योग की दृष्टि और आप्त की वैदिक दृष्टि का सुन्दर समन्वय मधुसूदन ओझा में मिलता है । द्रष्टा और आप्त दोनों की एकरूपता में पतंजलि का अनुवाद स्पष्ट देखा जा सकता है : अयमेवार्थो निष्कृष्येत्थं द्रष्टव्यः । द्रष्टा, आप्त, अनूचान इत्येकार्थाः । योऽर्थमीक्षते, अन्वीक्षते - परीक्षते - समीक्षते, स विपश्यति, स द्रष्टा । अथ चक्षुरादीन्द्रियजन्यं लिङ्गजन्यं वा यज्ज्ञानं तज्जन्यं पार्ष्टिकं निर्विकल्पकं ज्ञानमवगमः । सोऽधिगम:, तत्प्रत्यक्षम् सा प्रमा, सोऽर्थस्याप्तिः, तत्संपन्न आप्तः । अथ योऽर्थं दृष्ट्रा याथातथ्येनावगम्य यथादृष्टमन्वाचष्टे, स उपदेष्टा, सोऽनुशास्ता, सोऽनूचानः । एवमेषां सामानाधिकरण्यं भवति । महर्षिकुलवैभवम्, पृ. ६० 



२०५. आपाततः काश्मीर शैवों की स्थिति योग से थोड़ी भिन्न है। योग में प्रत्यक्ष श्रुत और अनुमान का बीज है, जब कि शैवों और भर्तृहरि में श्रुत ( यहाँ आगम) प्रत्यक्ष और अनुमान का बीज है (प्रत्यक्षादेरपि जीवितकल्पः ई. प्र. वि., २, पृ. ८५) । योगसूत्र १ / ४३ की अवतरणिका (संपादक के शब्दों में सूत्रपातनिका) में व्यास कहते हैं : तत् परं प्रत्यक्षम्, तच्च श्रुतानुमानयोर्बीजम्, ततः श्रुतानुमाने प्रभवतः । न च श्रुतानुमानज्ञानसहभूतं तद्दर्शनम्, तस्मादसंकीर्णं प्रमाणान्तरेण योगिनो निर्वितर्कसमाधिजं दर्शनमिति । यहाँ जिस प्रत्यक्ष की बात की जा रही है वह निर्वितर्क और निर्विचार समाधि का दर्शन है । आप्त का ज्ञान प्रत्यक्ष और अनुमान का उपजीवी है, परन्तु सूक्ष्म विचार में यह अन्तर उतना गहरा नहीं रहता। यह बात सही है कि प्रसिद्धि या आगम शैवों का सबसे मूलभूत आत्मसिद्ध प्रमाण है, वहाँ पर भी प्रतीति का रूप वैश्विक निर्विकल्प साक्षात्कार का ही रहता है। २०६. तत्र स्वबोधः प्रत्यक्षेण स्वसंवेदनात्मना, शब्दश्च श्रोत्रेन्द्रियाध्यक्षेण प्रमेय इति प्रत्यक्षस्य चेत् प्रामाण्यं प्रति दौर्बल्यं स्यात्, तदा आगमस्य अपि आपतेद् इत्याशंकां शमयति [.....] अबाधितविमर्शेन हि प्रतिभासेन तदवस्थापितं साक्षात्, तत् कथमन्यथा भवेत् । - ई.प्र.वि.वि., ३, पृ. ८९-९० 

१८६ 

काश्मीर शिवाद्वयवाद में प्रमाण-चिन्तन 

भी देख सकता है कि पतंजलि की व्याख्या में अभिनव शैव प्रमाणशास्त्रीय भङ्गिमा का अनुप्रवेश करा रहे हैं। साथ ही पतंजलि का संपादन भी कर रहे हैं। उनका 'शब्द' अभिनव की प्रस्तुति में 'शब्दन' ('शब्दनसंक्रान्तिशरीरः ) का कलेवर धारण कर अभिनव को पुनर्मूल्याङ्कन के लिए एक सशक्त उपकरण उपलब्ध करा देता है। शब्दन श्रोत्रग्राह्य शब्द न रहकर शब्द के शब्दनाकार संक्रमणात्मक व्यापार की धुरी बन जाता है। 

शब्दन के बिन्दु पर हम आगे चर्चा करेंगे, पर शब्द के शब्दनतया संस्कार का तात्कालिक उपयोग अभिनव पतंजलि के आप्त के अभिधेय - क्षेत्र का बृंहण, अतिदेशन, करते हुए आप्त का मानक ही बदल देने में करते हैं : आप्त केवल वही नहीं है जिसने विषय को अपने साक्षात्कार या अनुमान से पाया है, अपितु वह भी है जिसे विषय का बोध दूसरे आप्त से भी ( आप्तान्तरोपजीवी) हुआ है। २०७ यहाँ अवधेय यह है कि जहाँ दृष्ट और अनुमित विषय का ग्रहण प्रत्यक्ष या अनुमान प्रमाण से होता है, वहाँ आप्तान्तर से अवगत विषय का शब्दनात्मक संक्रान्ति के अतिरिक्त अन्य साधन संभव नहीं है। यही वह बिन्दु है जहाँ से अभिनव का आप्ति को प्रसिद्धि में ढालने का उपक्रम अत्यन्त कुशलता और सूक्ष्मता पूर्वक आकार ग्रहण करने लगता है। अभिनव प्रश्न उठाते हैं - आगमों में गुरुओं को आप्त कहा गया है। प्रश्न है : जो शास्त्र का विषय है, उसको जिन्होंने स्वयं नहीं पढ़ा है परन्तु परम्परा से उसके वेत्ता हैं, उनको उस विषय में प्रमाण माना जाएगा या नहीं ? उनका स्पष्ट अभिमत है उन्हें प्रमाण माना जाएगा, क्योंकि आगम ग्रन्थ के पाठ के बिना भी विशुद्ध उपदेश - परम्परा में भी जिसने आगम प्राप्त किया है केवल उसी व्यक्ति में आप्तागमता मानना प्रासंगिक है। आप्तागमता की यह प्रसक्ति अंतत: प्रसिद्धि का ही रूप है । २०८ अभिनव इस प्रक्रिया में तीन सोपान देखते हैं। मूल सोपान है, पारमेश्वरी अनादि प्रसिद्धि का । मध्य सोपान है उस आप्त का, जिसने उपदेशपरम्परा से आगम प्राप्त किया है और जो उपदेश्य आप्त का उपजीव्य उपदेष्टा है। अग्र सोपान है उस व्यक्ति का, जो मध्य आप्त का उपजीवी है और जो पूर्व आप्त का उपदेश्य और भविष्यत् शिष्य का उपदेष्टा होने के नाते आप्त भी है । २०९ इस प्रकार 

। 

प्रसिद्धि आप्त आप्तान्तरोपजीवी आप्त, यह क्रम है। आगम की यही अन्वर्थता सारे आगमों का सर्वाभिमत प्रतिपाद्य है कि ज्ञान एक मुख से दूसरे २०७. न केवलं दृष्टानुमितार्थ एव आप्तः यावत् आप्तान्तरोपजीवी अपि इत्याह 'उपदेश' इति । तदेव, 

पृ. १०४ 

, 

J 

२०८. आगमग्रन्थावबोधेन विनापि उपदेशपरम्परायां केवलायामपि आप्तागमस्यैव तत्र प्रसङ्गाद् आप्तागमता 

प्रसज्यते प्रसिद्धिरूपता च पर्यवस्यति । तदेव 

pand 

२०९ येन आप्ततया मध्यवर्तिन्या मौलिक्या च पारमेश्वरानादिप्रसिद्धिरूपतया तादृशा अपि गुरवोऽन्यस्य उपदेष्टारो भवन्ति । तदेव, पृ. १०४ - १०५ । यहाँ पर मध्य और मूल की चर्चा तो हुई है, पर 

आगम 

१८७ 

मुख, दूसरे से तीसरे और एक कान से दूसरे कान, दूसरे से तीसरे इस प्रकार संक्रान्त होता आया है । २१० 

अभिनव आप्त ज्ञान के संदर्भ में शब्दन को लेकर प्रश्न पूछते हैं। आप्त से जुड़ा हुआ जो शब्दनात्मक ज्ञान है वह श्रोता में, शिष्य में, संवेदनरूप प्रमाण कैसे बन पाएगा, क्योंकि श्रोता में उच्चरित शब्द के द्वारा जो ज्ञान उत्पन्न होता है, वह तो श्रोतृविश्रान्त है, वह आप्त वक्ता का संबंधी कैसे होगा ? अभिनव इसको समाहित करते हुए कहते हैं कि प्रयोक्ता, प्रतिपादयिता या आप्त का सक्रम शब्द प्रतिपाद्य / उपदेश्य की अक्रमविमर्शात्मक प्रतीति में पर्यवसित होकर प्रतिपाद्य से भिन्न नहीं रहता । २११ यही उसकी संवेदनरूप प्रमाणता है। क्योंकि यदि ऐसा न हो तो श्रवण या श्रोत्रज्ञान का विषय रहने तक तो यह रूप आदि की तरह से विषयमात्र है, प्रमाण नहीं | २१२ अभिनव की टिप्पणी से स्पष्ट है कि वह यहाँ पर आगमरूप शब्द की बात कर रहे हैं। आप्त को लेकर एक दूसरा प्रश्न भी पूछा जा 

। 

अग्र की नहीं। हमने अग्र की परिकल्पना 'आप्तान्तरोपजीवी' में आप्तान्तर और यहाँ 'अन्यस्य उपदेष्टारः' के आधार पर की है, अन्यथा 'मध्य' का कोई अर्थ नहीं होता । 

२१० यत एवं समस्तेषु आगमगग्रन्थेषु पठ्यते 

'मुखान्मुखागतं ज्ञानं कर्णात्कर्णमुपागतम् ।' इत्यादि । - तदेव, पृ. १०५ 

w 

यहाँ पर इस पंक्ति के पाठभेद ( समस्तागमग्रन्थपाठान् [न - ज्ञानमुपागतम् ? ] ) से अभिनव इस आप्तान्तरोपजीवी के दो प्रकारों पर विस्तृत विचार करते हैं। दार्शनिक या प्रमाणशास्त्रीय दृष्टि की अपेक्षा इस विवेचन का संदर्भ मुख्यतः तान्त्रिक है। पहला प्रकार है एकगुरुता । यह केवल उपदेश्य आप्तविशेष की ही उपकारक है। इनमें उपकार्य आप्तों में गणना तांत्रिक प्रशिक्षुओं की प्रथम तीन कोटियों की होती है समयी, पुत्रक और साधक । यहाँ आप्तागमता का आधार केवल उपदेशपरम्परा ही है। यह केवल स्वात्ममात्रोपकारिणी है। विशुद्ध तान्त्रिक सन्दर्भ से हटकर यह प्रसिद्ध लौकिक व्यवहारों के निष्पादन में भी उपयोगी होती है। दूसरा प्रकार है समस्तगुरुता या समस्तागमपाठगत गुरुता। इसका संबंध आचार्य, तांत्रिक अधिकारिता की चरम कोटि, से है। यह अपनी और दूसरे की अर्थात् गुरु और शिष्य दोनों की उपकारक है। यहाँ उपदेश-पारम्पर्य की अपेक्षा समस्त आगम का अर्थावबोधपूर्वक पाठ ही आप्तागमता का उपजीव्य होता है । परन्तु स्मरणीय है कि आप्त की स्थिति मध्यवर्तिनी होती है और प्रसिद्धि सर्वदा मूल में रहती है : एवमेतत् लोकप्रसिद्धसमस्तव्यवहारो- पयुक्तैकदेशगुरुताभिप्रायेण पूर्वं व्याख्यातम्, अन्यत्तु प्रक्रियाक्रमायातशास्त्रोक्तसमस्तगुरुताभिप्रायेण इति उभयथा अपि इदमस्मद्गुरुभिर्निरूपितम् । मध्यगत आप्तः, प्रसिद्धिश्च मूलतः इति प्रधानम्। यतः सर्वेषु ग्रन्थेषु गुरवः पठ्यन्ते एवं परम्पराख्यातमिदम्' इति । - तदेव. 

२११. प्रतिपादयितरि हि असौ सक्रमः शब्दोऽक्रमविमर्शात्मकप्रतीतिमूल इति तथैव प्रतिपाद्ये संक्रामन् प्रतीतिपर्यवसायी ततोऽनन्यत्वात् तस्य । 'उपयोगः' इति आगमत्वेन इति शेषः । तदेव, पृ. १०६ 

२१२. श्रोत्रज्ञानगम्यत्वे हि असौ रूपादिवत् विषयमात्रं न प्रमाणरूपः । तदेव 

* 

१८८ 

काश्मीर शिवाद्वयवाद में प्रमाण - चिन्तन 

सकता है कि शब्द वाचक होकर ही आगम बन पाता है। वाचक शब्द पहले वक्ता में होगा, तब श्रोता में । परन्तु तब दोनों का काल अलग-अलग होगा, ऐसी स्थिति में दोनों का तादात्म्य असंभव है। शैव इस प्रश्न से विचलित नहीं होते। उनके वाग्दर्शन में उच्चरित शब्द की वाचकता नहीं होती, वाचकता होती है मनोभूमि में अवस्थित शब्द या शब्द के मानसिक रूप की । अतः अंत: संवेदनभूमि में विद्यमान वाचकता काल से अछूती है। कालभेद इत्यादि व्यवहार देह आदि के उपचार से होता है । २१३ अतः वक्ता और श्रोता के विमर्शन- तादात्म्य में कोई विसंगति नहीं दीख पड़ती। यदि आप्त का अभिप्राय सर्वज्ञों से है (शैवों में 'सर्वज्ञ' से योगी और ईश्वर दोनों का ग्रहण होता है) और उनमें कालस्पर्श माना जाए तो ऐसी स्थिति में असंकुचित प्रमातृता के कारण उनके सारे प्रमेयों में कालस्पर्श मानना होगा, किंतु तब इस काल का स्वरूप होगा नित्यप्रवृत्तवर्तमानता, तभी उनकी सर्वज्ञता सिद्ध हो सकेगी और निहितार्थतया वक्ता और श्रोता की अभेद प्रतिपत्ति में कोई विप्रतिपत्ति भी नहीं होगी । २१४ 

एक प्रकार से यहाँ तक आगम और इसके वर्गों और उपवर्गों का जो विवरण शैव आचार्य, विशेषत: अभिनवगुप्त, प्रस्तुत करते हैं उसका एकत्र संग्रह अग्र पृष्ठांकित सारणी 

इस प्रकार कर सकते हैं 

में 

२१३. 'प्रमातृता' इति। अंत: संवेदनभूमौ वाचकत्वं सा च कालास्पृष्टा, देहाद्युपचारात्तु कालभेदव्यवहारः इति 

सर्वमनवद्यम् । तदेव 

www 

२१४. सर्वज्ञानामपि कालस्पर्शे तत्प्रमातृतासंकोचादशेषमपि प्रमेयनिष्ठमपि ज्ञानं कालस्पृष्टमेव, यदि परं नित्यप्रवृत्तवर्तमानतोद्रेकेणैव तेषां ज्ञानं व्यवह्रियते तदा सर्वं विदन्तीति । तदेव, पृ. १०७ 

आगम 

[सारणी- ७] 

आगम 

१८९ 

प्रतिभान - / शब्दन - रूप 

प्रसिद्धिरूप 

[प्रमाणान्तरमूलत्वाभाव ] [प्रमाणान्तरमूलत्वाभाव] 

निबद्धप्रसिद्धिरूप 

(शास्त्रवचनरूप) 

लिपिबद्ध 

आप्तोपदेशरूप 

( लोकवचनरूप, शास्त्रवचनरूप एवं नियताकारकर्तृवचनरूप) 

[प्रमाणान्तरमूलत्व] 

अनिबद्धप्रसिद्धिरूप 

(लोकवचनरूप * ) 

विशिष्टवाक्यरचनाबद्ध 

युक्तिमान् 

तदितर 

युक्तिमान् 

तदितर 

( न्यायानुगृहीत) 

(आगमैकरूप) 

( न्यायानुगृहीत) 

(आगमैकरूप) 

* 

* 

आप्तवाद 

लोकप्रसिद्धिरूप* * महाजनप्रसिद्धिरूप * 

आप्तान्तरोपजीवित्ववाद 

शास्त्राप्तवाद पुरुषाप्तवाद 

एकगुरुतावाद 

समस्तागमगुरुतावाद 

अथवा 

अथवा 

(उपदेशपारम्पर्य) 

समस्त आगम का 

सावबोध पाठ) 

चरणाप्तवाद लोकाप्तवाद 

आप्तोपदेश में संग्रह के बाद भी अनिबद्धप्रसिद्धि के अंतर्गत विचार 

सिद्धान्ततः 'युक्तिमान्' और 'तदितर' भेद इनके भी होने चाहिए, पर न इन भेदों 

पर विचार न संकेतन अतः यहाँ असंगृहीत 

१९० 

आगम की प्रमाणमूलक संरचना 

काश्मीर शिवाद्वयवाद में प्रमाण - चिन्तन 

। 

अभिनव आगम प्रमाण की आधारगत संरचना पर गहरा विचार करते हैं। जहाँ प्रत्यक्ष और अनुमान दोनों अर्थ या विषय पर आश्रित प्रमाण हैं, आगम का मूल आश्रय प्रमाता है। इस बात का महत्त्व इसलिए बढ़ जाता है क्योंकि शिवाद्वयवाद की सारी धाराएँ केन्द्र में प्रमाता को लेकर चलती हैं। सत्ता और प्रमातृता अंतिम विश्लेषण में एकाकार हैं। आगम प्रमाण के सर्वातिशायी महत्त्व के पीछे भी यही कारण है। तीनों प्रमाणों के अंतर को अभिनव की दृष्टि से समझना हो तो कहेंगे कि प्रत्यक्ष अर्थ के सामर्थ्य से उत्पन्न होता है, अनुमान अर्थान्तर के सामर्थ्य से और आगम प्रमाता के सामर्थ्य से । २१५ प्रमातृ- सामर्थ्य दो प्रकार से क्रियाशील हो सकता है : (एकल) प्रमाता के सामर्थ्य से या वितत और अवितत प्रमाताओं के सामर्थ्य से । हम देख चुके हैं कि प्रत्यक्ष अर्थ का साक्षात्कारी ज्ञान है, अनुमान हेतु ( साध्य से भिन्न अर्थान्तर ) की नान्तरीयकता - सामर्थ्य से होने वाला ज्ञान है। इसके विपरीत आगम परम प्रमाता महेश्वर की सामर्थ्य, जिसे पारमेश्वरी वाक्, शब्दन या विमर्शन कहा गया है, से उत्पन्न ( वस्तुतः तदाकार) ज्ञान है। यह ज्ञान सीमित और असीमित प्रमाताओं की श्रृंखला से तत्तत्प्रसिद्धिरूप, पारम्पर्यरूप भी है, जो ऐतिहासिक और तदितर प्रमाताओं को समेटता हुआ अनादि प्रसिद्धि में विश्रान्त होता है। 

एकल सत्ता के यौक्तिक विश्लेषण की दोनों घटक कोटियों प्रकाश ओर विमर्श की दृष्टि से देखा जाए तो संरचनया प्रत्यक्ष एक प्रमाता के प्रकाश में निष्ठ ज्ञान है, जब कि आगम परम प्रमाता का विमर्शरूप है। इसे यदि प्रत्यभिज्ञा प्रमाणशास्त्र की पारिभाषिक पदावली में कहा जाए तो प्रत्यक्ष (ज्ञान) एक प्रमाता की संकुचित प्रकाशरूपता में आविष्ट होने वाले (नीलादि) विषय का विमर्शन (प्रतीति) है, जब कि आगम (ज्ञान) सारे प्रमाताओं की अपरिच्छिन्न अखंड प्रकाशरूपता में विश्रान्त समस्त भावजात का अबाधित विमर्शन है । २१६ (इसलिए परस्पर तुलना में आगम को प्रत्यक्ष से बलवान् माना गया है। ) सरल शब्दों में जहाँ प्रमाता की व्यष्टिता और बोधगत प्रकाशरूपता प्रत्यक्ष की नियामक है, वहाँ प्रमाता की समष्टिरूपता और प्रतीति की विमर्शनात्मकता आगम की। इस क्रम में अभिनव की महत्त्वपूर्ण स्थापना यह है कि प्रत्यक्ष और आगम में प्रमेय का पारिभाषिक स्वभाव क्रमश: 'प्रकाश्य' (प्रकाश का विषय) और 'विमृश्य' (विमर्श का विषय ) का होता है। 'प्रकाश्य' २१५. प्रत्यक्षम् अर्थसामर्थ्यात्, अनुमानम् अर्थान्तरसामर्थ्यात् आगमः प्रमातृसामर्थ्यात् विततावितत - 

प्रमात्रन्तरसामर्थ्यादिति विशेष: । तदेव, पृ. ८२ 

२१६. एकप्रमातृरूपसङ्कुचितप्रकाशावेशिनीलाद्यवभासविमर्शनरूपात् प्रत्यक्षात् समस्ताविगीतविमर्शनरूप- परिच्छेदशून्यासंकुचितप्रकाश - विश्रान्तभावतत्त्वावभासविमर्शनस्वभाव आगमो बलवान् इति । - तदेव, 

पृ. ९२ 

आगम 

१९१ 



(के प्रकाशन) में प्रत्यक्षगत प्रकाश की विमर्शनिरपेक्ष भूमिका होती है। ठीक इसी प्रकार 'विमृश्य' (के विमर्शन) में आगमगत विमर्श को प्रकाश की अपेक्षा नहीं होती। सरल शब्दों में प्रत्यक्ष में विषय का ग्रहणमात्र प्रकाशाधीन होता है और आगम में मात्र विमर्शाधीन । अतः प्रकाश और विमर्श परस्परापेक्षी नहीं होते। २१७ चूँकि यहाँ प्रमाण और प्रमा (प्रमाणफल) में बौद्धों की तरह अभेद माना जाता है जहाँ प्रमाण बहिर्वेदनरूप प्रकाशांश को और प्रमा अंतर्मुखविमर्शन रूप विमर्शांश को उपलक्षित करती है, अतः उपर्युक्त बात को ऐसे भी कहा जा सकता है कि प्रत्यक्ष में हम प्रकाश के द्वार से विमर्श तक पहुंचते हैं और इसके विपरीत आगम में विमर्श के द्वार से प्रकाश तक। दोनों ही स्थितियों में विषय या प्रमेय और प्रमाण के मध्य अपेक्षाशून्य अव्यवहित संबंध होता है प्रत्यक्ष में विषय का प्रकाश से, आगम में विषय का विमर्श से। परन्तु अनुमान में स्थिति इससे भिन्न होती है। अनुमान में नान्तरीयक या अविनाभूत अर्थान्तर ( हेतु के लिए अनुमेय / साध्य अर्थान्तर है और अनुमेय के लिए हेतु) के प्रकाश और विमर्श दोनों की अपेक्षा होती है, इसलिए अनुमेय में प्रकाश और विमर्श दोनों का योग रहता है । २१८ फलतः दोनों परस्परापेक्ष होते हैं। अनुमान का आधार है नान्तरीयकता या व्याप्ति संबंध जो दो अर्थों (एक दूसरे के लिए अर्थान्तर) के मध्य होता है। अनुमान के समय अर्थान्तर के प्रकाशन ( दर्शन / ग्रहण), जो प्रतिबंधनियम की चेतना (विमर्शन) से अविनाभूत है, से साध्य ( नान्तरीयक अर्थान्तर ) का विमर्शन होता है। एक को दूसरे की प्रकाश को विमर्श की, विमर्श को प्रकाश की - अपेक्षा से विषय - बोध हमेशा व्यवहित रहता है, अतः अनुमिति को सर्वदा व्यवहित ज्ञान माना गया है। इससे किसी को यह शंका नहीं करनी चाहिए, अभिनव आगाह करते हैं, कि आगम शब्दविमर्शनपूर्वक अर्थविमर्शन होने के कारण वहाँ भी अन्यापेक्षा अर्थ को शब्द की अपेक्षा - होगी, ( फलतः आगमजन्य बोध भी व्यवहित होगा ) । शैव अर्थविमर्शन की शब्दविमर्शन से भिन्न सत्ता स्वीकार नहीं करते, २१९ क्योंकि शब्द का स्वभाव है एक साथ स्व- पर विमर्शन, या अपना ग्रहण कराते हुए ही अर्थ का ग्रहण कराना । २२० 

T 

· 

२१७. प्रत्यक्षागमयोः यत् प्रकाश्यं च विमृश्यं च तत् यथाक्रमं प्रकाशविमर्शमुखेन अन्यापेक्षाशून्यम् । - तदेव, 

पृ. १०४ प्र.प्र.मी., पृ. ३०० 

२१८. प्रत्यक्षे हि प्रकाशद्वारेण विमर्शोडिस्त अन्यत्र तु विपर्ययः । अनुमाने नान्तरीयकवस्त्वन्तरप्रकाशविमर्शापेक्षे अनुमेये प्रकाशविमर्शयोग: इति सापेक्षत्वात् दूरा इयं प्रमितिः प्रमेयात् । - ई.प्र.वि.वि., ३, पृ. १०४ २१९. न च वाच्यमागमेऽपि शब्दविमर्शनपूर्वकम् अर्थविमर्शनमिति तत्रापि सापेक्षतादि भवेदिति । नहि 

शब्दविमर्शनादपरम् अर्थविमर्शनं किंचित् शब्दस्य स्वपरविमर्शात्मकत्वात् । तदेव 

" 



२२०. दीपः स्वपरदीपनः शब्दः स्वपरशब्दनात्मकः, ज्ञानं स्वपरप्रथारूपम्, विमर्शस्तु स्वपरविमर्शरूपो न 

पृथग् गण्यते । 

तदेव, २, पृ. २४८ 

१९२ 

काश्मीर शिवाद्वयवाद में प्रमाण - चिन्तन 

प्रकाश-विमर्श को लेकर प्रमाण की मूलभूत संरचना की दृष्टि से अब तक यह प्रश्न (जो हम अब उठाने जा रहे हैं) उठ जाना चाहिए था । प्रमाण और प्रमाणफल को एक मानने पर भी इनका प्रत्ययात्मक विश्लेषण प्रमाणांश को प्रकाशतया और प्रमांश को विमर्शतया परिघटित कर किया जाता है। प्रत्यक्ष और अनुमान में समस्या नहीं होती, क्योंकि दोनों स्थलों पर आभासांश प्रमाण और विमर्शांश फल है । परन्तु आगम में क्या स्थिति होगी, क्योंकि आगम का प्राथमिक स्वरूप ही विमर्शात्मक है। अतः आगम प्रमाण की आभासांशता, शब्दान्तर से प्रकाशरूपता, क्या होगी ? ऐसा लगता है कि उत्पल और अभिनव को इसकी चेतना है २२१ और वह प्रश्न उठाते से लगते हैं, पर इस स्थल पर न तो उत्तर देते हैं और न ही इस विचार को आगे बढ़ाते हैं । किन्तु प्रश्न का उत्तर तो होना ही चाहिए । अन्यत्र अभिनवगुप्त ने जो विचार किया है, उसके आधार पर प्रयास किया जा सकता है। आगम की विमर्शरूपता का प्रतिपादन उसके अंतरंग स्वभाव का प्रतिष्ठापन है, प्रमाण के रूप में उसका उपस्थापन नहीं है। प्रमाणतया और प्रमाणफलतया आगम में भी आभासांशता और विमर्शांशता का होना पारिभाषिक अनिवार्यता है। निम्नलिखित समीकरणों से हम दोनों को इस प्रकार व्यक्त कर सकते हैं : 

आभासांश ( शब्द का स्वरूप + शब्द की विषयरूपता) + प्रयोक्तृगतशब्दनात्मकपरामर्श 

विमर्शांश ( शब्दस्वरूपपरामर्श + शब्दाद्यर्थपरामर्श) + प्रयोक्तृगतशब्दनात्मकपराम- 

र्शपरामर्शन २२२ 

इसका आधार और अर्थ आगे आगम- प्रमाण की शब्दनगत संरचना की मीमांसा से व्यक्त होगा। 

पिछले पृष्ठों में आगम की शब्दनरूपता का कई प्रकार से उल्लेख हुआ है, पर शब्दन की दृष्टि से प्रमाण के भेदों का समीक्षण अभी शेष है। शैवों की बद्धमूल धारणा है कि 

२२१. 'प्रत्यक्षस्येव च' इति आभासांश: प्रमाणं, विमर्शांशः फलमिति । - तदेव, पृ. १०६ 'प्रत्यक्ष की भांति आभासांश प्रमाण है, विमर्शाश फल है', इस भूमिका के साथ 'आगम तो शब्दरूप होने के कारण जड है, वहाँ ऐसी व्यवस्था कैसे होगी', कहकर वे इस प्रश्न की दिशा ही बदल देते हैं : ननु अनुमाने एतदस्तु ज्ञानात्मके, आगमस्तु शब्दरूपत्वात् जडः, तत्र कथमियं व्यवस्था इत्याशंक्य अस्मन्नये तस्य अपि अजाड्यम् । - तदेव 

२२२. स्पष्टता के लिए पुनरुक्ति करना उचित होगा। इस समस्त पद में पहला 'परामर्श' प्रकाशांश, 

आभासांश या प्रमाणांश का द्योतक है, और बाद वाला 'परामर्शन' विमर्शांश या प्रमांश का।14 

आगम 

१९३ 

सारा व्यवहार संकेतोपजीवी न होकर शब्दनोपजीवी होता है। २२३ इस प्रसंग में अभिनव का कहना है कि प्रत्यक्ष से होने वाला शब्दन स्वगत अर्थात् प्रमातृगत या प्रयोक्तृगत होता है और यह प्रमाता के स्वसंवेदन का अंग होता है । २२४ अनुमान का तात्पर्य है परार्थानुमान से । २२५ परार्थानुमान में दो प्रकार की गति हो सकती है। एक, जब पंचावयवी (पञ्चवाक्यात्मक, जो शब्दन की ही विधा है) अनुमान से अनुमातृसंमत अन्य के द्वारा अनुमान कराया जाता है। बौद्ध भी इसे स्वीकार करते हैं, केवल न्याय का आकार पंचावयवी से त्र्यवयवी हो जाता है। २२६ और दूसरे, जब शब्द का शब्द से अनुमान करते हैं। दोनों ही स्थितियों में शब्दन परगत अर्थात् अनुमातृगत होगा। दूसरी स्थिति, शब्द से शब्द का अनुमान, के विषय में अभिनव का कहना है कि अनुमान से होने वाला शब्दन परनिष्ठ है। शब्द का अनुमान करने में स्थूल शब्द, स्थूल दृष्टि से, वस्तुतः कार्यहेतु होता है, स्वभावहेतु नहीं। शब्दनावस्था की पहुंच वहीं तक है। देखा जाए तो बौद्ध भी शब्द की आनुमानिकता को स्वीकार करते ही हैं। २२७ 

आगम प्रमाण में परगत शब्दन और स्वगत शब्दन का अभेदन होता है। यहाँ प्रक्रिया देखने में थोड़ी जटिल है। शब्द प्रमाण में शब्दन है प्रमाता या प्रतिपत्ता द्वारा प्रयोक्ता के परामर्श का परामर्शन ( शब्दन प्रयोक्तृपरामर्श - परामर्शन ) । परिणामतः शब्द - प्रमा में, आगमजन्य प्रमा में, प्रयोक्तृगतपरामर्श का स्वपरामर्श से अभेदन होता है। प्रयोक्ता का अर्थ है शब्द का प्रयोग करने वाला अर्थात् वक्ता, उपदेष्टा, गुरु, शास्त्र, आप्त, प्रसिद्धि या परम्परा । स्व है श्रोता, प्रमाता, प्रतिपत्ता, शिष्य । अभिनव का निरूपण यहाँ अत्यन्त जटिल, 

२२३. संप्रति यह प्रत्यभिज्ञा के भाषादर्शन या वाग्दर्शन की समस्या है। यह अलग से अनुसंधान का विषय । इस विषय में द्रष्टव्य 'वाक्' नामक अध्याय, का.शि.मू.अ., और 'अभिनवगुप्त का वाक्-तत्त्व विचार' नामक मीरा रस्तोगी का लेख, अभिनवा ( प्रकाशनाधीन), सं. नवजीवन रस्तोगी 

ई.प्र.वि.वि., २, पृ. २६२ 

२२४. शब्दनं स्वगतं स्वसंवेदनात् । 

२२५. लक्षणया स्वार्थानुमान में शब्दन स्वगत होगा यद्यपि इस तरह का कोई अभिमत दिखाई नहीं पड़ता । २२६. बौद्ध न्याय में परार्थानुमान की परिभाषा ही त्रिरूप लिङ्ग के 'कथन' के शब्दावली में की गयी है : त्रिरूपलिंगाख्यानं परार्थमनुमानम् । ( न्या. वि. ३ / १ ) : धर्मोत्तर की टीका है : आख्यानं हि पुनस्तत् ? 

। १); वचनम् । वचनेन हि त्रिरूपं लिङ्गम् आख्यायते । धर्मोत्तर की न्या. वि. ३ / २ पर टिप्पणी द्रष्टव्य है : औपचारिकं वचनम् अनुमानम्, न मुख्यम् इत्यर्थ: । [.....] तस्माल्लिङ्गस्य स्वरूपं च व्याख्येयम्, तत्प्रतिपादकश्च शब्दः । तत्र स्वरूपं स्वार्थानुमाने व्याख्यातम् । प्रतिपादकश्च शब्दः इह व्याख्येयः । २२७. परगतं च अनुमानात्, तदनुमाने कर्तव्ये शब्द एव स्थूलः स्थूलदृष्ट्या कार्यहेतुर्वस्तुवृत्ते, न तु स्वभावहेतुरेव । शब्दनावस्था हि तत्पर्यन्ता । आनुमानिकत्वं तावत्परैरपि उपगतम् । - ई.प्र.वि.वि., २, पृ. २६२-२६३ 

१९४ 

काश्मीर शिवाद्वयवाद में प्रमाण - चिन्तन 

सघन, संश्लिष्ट और बहुचरणात्मक है। जहाँ तक मैं समझ सका हूँ, उसके अनुसार उनका मन्तव्य इस प्रकार है। शब्द का क्षेत्र परस्पर व्यवहार का क्षेत्र है दो के मध्य परस्पर संप्रेषण या संक्रान्ति का क्षेत्र है, जहाँ वक्तृगत परामर्श तथा श्रोतृगत परामर्श की एकात्मता होती है। प्रमाता का अहंविमर्श ही इस एकाकारता का अधिष्ठान होता है। व्यवहार और कुछ नहीं, 'मेरे परामर्श का यह परामर्श कर रहा है, इसके परामर्श का मैं' इसकी पारस्परिक व्याप्ति ही व्यवहार है । २२८ संदर्भ है कि शब्द कैसे शब्दनात्मक होता हुआ व्यवहार को अनुप्राणित करता है। अभिनव कहते हैं कि शब्द का यह व्यापार ठीक वैसा ही होता है, जैसा वह शब्दप्रमाण के रूप में करता ( यही कारण है अभिनव के इस वक्तव्य के शब्दप्रमाण के संदर्भ में अध्याहार का ) । अनुमान व्याप्तिगत स्मरण जैसे संवेदनगत विघ्नों के अभाव में अविगीतता के कारण शब्द का आचरण शब्दप्रमाणतया ही होता है। सबसे पहले शब्द अपने रूप की तरह, फिर नीलादि विषय की तरह और फिर प्रयोक्ता में होने वाले शब्दनात्मक परामर्श को भी अपने परामर्श रूप से ही ग्रहण करता हुआ दूसरे (अर्थात् श्रोता) की शब्दस्वरूप की परामर्शमयता की भांति और फिर उस नीलादि-अर्थ की परामर्शमयता की ही तरह ( श्रोता में ) उस प्रयोक्ता के परामर्श की परामर्शन - मयता को भी उत्पन्न करता है । २२९ 

उपसंहार 

अब तक के विवेचन से इतना तो स्पष्ट है कि त्रिक दार्शनिकों की प्रमाण - मीमांसा में आगम का असामान्य महत्त्व है और उनकी दृष्टि तलस्पर्शिनी रही है। जहाँ प्रत्यभिज्ञान ज्ञान की सामान्यीकृत प्रकारता को उपलक्षित करता है, वहाँ आगम प्रमाण - चिन्तन की आधार - भूमि को । फिर भी तीनों प्रमाणों की विशिष्ट भूमिकाएँ हैं और सबसे बड़ी बात है कि सारे प्रमाण परस्पर एक दूसरे को अनुगृहीत करते हैं । २३० हम विस्तार में न जाकर कतिपय संक्षिप्त संकेतों के साथ अपनी बात को समाप्त करेंगे। 

यद्यपि प्रमाणमात्र वस्तुस्वरूप का ही व्यवस्थापन करता है, फिर भी अनुभव रूप साक्षात्कार अर्थात् निर्विकल्प प्रत्यक्ष में जो भासित होती है वही वस्तुतः वस्तु है। ज्ञान 

२२८. मदीयं परामर्शमयं परामृशति, एतदीयं च अहमित्येष एव परस्परव्याप्तिलक्षणो व्यवहारः । 

पृ. २६३ 

तदेव, २, 

२२९. परमार्थतस्तु व्याप्तिस्मरणादिसंवेदनविघ्नाभावात् शब्दप्रमाणरूपतयैव शब्दः स्वरूपमिव नीलादिमिव च प्रयोक्तृगतं शब्दनात्मकं परामर्शमपि स्वपरामर्शाभेदेनैव परामृशन्, परस्य तत्स्वरूपपरामर्शमयतामिव च तत्प्रयोक्तृपरामर्शपरामर्शनमयतामपि विधत्ते । - तदेव 

२३०. परस्परानुग्रहतन्त्रत्वं प्रमाणानाम् । तदेव, ३, पृ. ८३ 

आगम 

१९५ 

की सारी विधाओं में उसी का भिन्न-भिन्न रूप से अनुसंधान होता है। यद्यपि स्मृति, विकल्प आदि में भी वस्तु का अनुप्रवेश अनिवार्य है, तथापि अपने जीवन के लिए प्रत्यक्ष पर आश्रित होने के नाते उन ज्ञानों में वस्तु-स्वरूप को लेकर विचार नहीं होता क्योंकि वस्तु अपने स्वरूप में वहाँ स्फुरित नहीं होती। जहाँ तक अनुमान और आगम जन्य ज्ञानों का प्रश्न है उनमें भी अनुभवनिर्णीत वस्तु का ही भासन होता है, केवल प्रमाणगत योजनांश को लेकर भेद होता है । २३१ 

अनुमान प्रत्यक्ष और आगम दोनों पर आश्रित ज्ञान-साधन है। जहाँ तक व्याप्ति- ग्रहण का प्रश्न है, प्रत्यक्ष की उपजीव्यता सभी को मान्य है । परन्तु अनुमान आगम पर भी आश्रित है, इस विषय में शैव अपने को पतंजलि के साथ खड़ा पाते हैं। अनुमान पर विचार करते समय हम इस पर विस्तार से विचार कर आए हैं। हेतु - निर्धारण में, योगि- निर्माणता के अभाव के निश्चय में हमारा एकमात्र अवलम्बन लोकप्रसिद्धि है । २३२ सच पूछा जाए तो शैवों में व्याप्ति - निर्णय भी नियति के क्षेत्र का निर्णय किए बिना संभव नहीं है, और उसके लिए प्रसिद्धि की आवश्यकता पड़ती है । २३३ 

1 

ऐसा नहीं है कि प्रत्यक्ष और आगम सर्वदा आगम का सहारा लेते हों, कभी- कभी वे आगम को भी सहारा देते हैं। उदाहरण के लिए किसी चित्र में यदि विशेषता और अतिशय को ढूँढना हो और उसका विषय दृष्ट हो तो ऐसी स्थिति में दृष्ट विषय वाले होने के कारण प्रत्यक्ष और अनुमान, (अदृष्ट विषय वाले) आगम को अनुगृहीत करते हैं । २३४ ठीक इसके विपरीत ऐसा विषय जो प्रत्यक्ष से गृहीत हुआ है, अपने अतिशयान्वेषण में शिष्ट जनों के द्वारा मान्य आगम रूप प्रसिद्धि का आश्रय लेता है जैसे 'यह वह गाय है जिसका दूध स्वास्थ्यकारक और पवित्र है', 'यह वह गर्दभी है जिसका दूध आग जैसा दाहक और 

२३१. साक्षात्कारे अनुभवात्मनि यत् प्रतिभासते तदेव वस्तु इति [.....] अनुभववासनोपजीवितत्वात् स्मृतेर्मनोराज्यादिविकल्पानां च न तद्विचार इति । [...] संभावनानुमानागमजनितेष्वपि ज्ञानेषु तदेव भासते, केवलं योजनामात्रमधिकम् । तदेव, पृ. ९२-९३ 

२३२. यदि प्रमाणान्तरेण लोकप्रसिद्ध्या योगिनिर्माणत्वास्याभावो निश्चितो भवति । - ई. प्र. वि., २, पृ. १७६ २३३. ननु एव धूमाभासार्थी किमुपादत्ताम् । उक्तमत्र 'यत्रैव आभासांशे नियतिशक्त्या कार्यकारणभावो गृहीतः तत्रैव उपादानं तदर्थिन:' ( आकर अज्ञात) वक्ष्यते च एतत् 'योगिनिर्माणताभावे' इत्यत्र । - ई.प्र.वि.वि., २, पृ. १७२ 

२३४. एवमियता प्रत्यक्षानुमानयोर्दृष्टविषयतया सातिशयान्वेषणीयं सत्यादौ चित्रादौ दृष्टविषयतायाम् आगममपि 

अनुगृहीतुमस्ति सामर्थ्यमिति दर्शयता परस्परानुग्रहतन्त्रत्वं प्रमाणानामुक्तम् । - तदेव, ३, पृ. ८३ 

१९६ 

। 

काश्मीर शिवाद्वयवाद में प्रमाण - चिन्तन 

अपवित्र है ' । २३५ इसलिए जहाँ तक अर्थार्थी या व्यक्ति की प्रवृत्ति का प्रश्न है, वह प्रमाणसमूह से ही होती है। इसीलिए समस्त प्रमाण उपयोगी हैं । २३६ 

२३५. तथाहि प्रत्यक्षदृष्टमपि अर्थक्रियासु शिष्टैर्योज्यमानाम् आगमलक्षणां प्रसिद्धिमपेक्षते एव, इयं सा 

गौर्यस्याः क्षीरं पथ्यं पवित्रं च, इयं सा गर्दभी यस्या पयोऽग्निसादनम् अपवित्रं चेति । तदेव 

२३६. तत एव प्रमाणसमूहादेव प्रवृत्तिरिति वक्ष्यते 'सा तु देशादिका' (२ / ३ / ९) इति । - ई. प्र. वि.वि., ३, 

पृ. ८३ 

f 

परिशिष्ट 