+++
title = "६ अनुमान"

+++



प्रत्यभिज्ञा दार्शनिकों के प्रमाणचिन्तन की विशेषता है कि वे निरन्तर मौलिक अंतर्दृष्टियों की उद्भावना करते हैं। ज्ञान-व्यापार को त्रि-आयामी मानते हुए वे प्रमाणों का विभाजन भी उसी आधार पर करते हैं। वे तीन व्यापार हैं साक्षात्करण, विकल्पन और शब्दन' और इन्हें क्रम से प्रत्यक्ष, अनुमान और आगम के स्वतन्त्र स्वभावों का निर्णायक माना जा सकता है। अभिनव अनुमान की इस विकल्पस्वभावता का सघोष उद्घोष करते हैं। हमारे आगामी विवेचन के यह केन्द्र में रहेगा। कट्टर चिदद्वयवादी होने के नाते सारे प्रमाण - व्यापार को व्यवहार - साधन मानने पर भी यहाँ अनुमान का व्यवहार - साधनतया कुछ विशेष महत्त्व है। उत्पल के आदिश्लोक की व्याख्या में अभिनवगुप्त का सारा उद्यम इस बात पर केन्द्रित रहा है कि सारी ईश्वरप्रत्यभिज्ञाकारिका की परिकल्पना परार्थानुमान के रूप में हुई है। वस्तुतः वे शास्त्र मात्र को, आगम को छोड़कर, परार्थानुमानरूप ही मानते हैं और इसमें वह गौतम के न्याय दर्शन को अपना मार्गदर्शक मानते हैं ! 

१. 

२. 

لله 

३. 

यद्यपि इनकी अंतिम विश्रान्ति प्रकाश और विमर्श में होती है। साक्षात्करण प्रकाश में प्रकाशन के रूप में, और विकल्पन तथा शब्दन विमर्श में विमर्शन की ही विधा के रूप में। और भी गहरे विश्लेषण में शब्दन विकल्पन के मूल में पाया जाएगा। संभवतः यही कारण है कि ज्ञानाधिकार में जहाँ साक्षात्करण / प्रकाशन और विकल्पन / अपोहन का स्वतंत्र आह्निकों में निरूपण किया गया है, शब्दन की चर्चा उसे प्रकाशन का स्वभाव और विकल्प का मूल बताने के लिए ज्ञानशक्त्याह्निक में हुई है, अलग से नहीं । परन्तु इससे हमारी प्रकृत स्थापना अप्रभावित रहती है। 

तत्र अनुमानं विकल्पः । - ई. प्र. वि. १, पृ. २३१ ; तत्र अनुमानम् अनुमितिव्यापारो विकल्पात्मा । 

1 

एवं विततविततपरार्थानुमानस्वभावे शास्त्रे | ई.प्र.वि.वि., १, पृ. २० 

तत्रैव 

४. 

परार्थानुमानात्मकं हि शास्त्रम् । तत्र च प्रमाणादिषोडशपदार्थमयत्वमेव परमार्थः । पृ. १४० 



• ई. प्र. वि., २, 

११४ 

अनुमान : सापेक्ष और परोक्ष ज्ञान 

काश्मीर शिवाद्वयवाद में प्रमाण - चिन्तन 

= 

अनुमान शब्द के दो घटक हैं, अनु और मान । सामान्यतः अनु को आनन्तर्यवाची या पश्चतावाची मानकर प्रत्यक्ष के बाद होने वाला ज्ञान माना जाता है। पर अभिनव अनु का अर्थ सादृश्य से लेते हैं - 'अनुगतं मानम्' का अर्थ है प्रत्यक्षेण सदृशम् (प्रत्यक्ष के सदृश)। यह सादृश्य व्यवहारप्रवर्तनात्मक प्रवृत्ति को लेकर है । " पंडित बलजिन्नाथ इस व्याख्या का अनुमोदन करते हैं। मुझे लगता है कि सादृश्य की व्यंजना इससे कुछ अधिक होनी चाहिए, क्योंकि व्यवहार - साधन तो प्रमाण - मात्र का काम है। सादृश्य यह है कि जैसे प्रत्यक्ष प्रत्यक् स्थित पदार्थ का व्यवस्थापक है, उसी प्रकार अनुमान परोक्ष अर्थ का व्यवस्थापक है। " याद करें प्रत्यक्ष को अभिनव ने अर्थसामर्थ्य से घटित ज्ञान माना था। पर अनुमान में अर्थ का सामर्थ्य नहीं है, अर्थान्तर का सामर्थ्य है।' इस बिन्दु पर हम आगे चर्चा करेंगे। अर्थ की यह परोक्षता इन्द्रियासंनिधानजन्य है - चाहे देश की दूरी हो, इन्द्रियों का असामर्थ्य हो या सहकारी कारणसामग्री की अपूर्णता हो ।' आगम भी परोक्ष अर्थ के विषय में होता है । पर वह परोक्षता अदृष्ट पदार्थ के विषय में होती है, जबकि प्रत्यक्ष और अनुमान की दृष्टविषयता होती है । " प्रत्यक्ष के साक्षात्करण और अनुमान के विकल्पन व्यापार का यही प्रयोजक है। अनुमान प्रमाण की प्रत्यक्ष प्रमाण से सदृशता को उत्पल देव एक अन्य प्रकार से भी समझाते हैं। हमने देखा था कि प्रत्यक्ष व्यापार की कृतार्थता होती है एकात्मतापत्ति पर्यन्त अवभासन में प्रमेय के प्रमात्मक अंतः विमर्श के माध्यम से प्रमाता के साथ ऐकात्म्य | अनुमान में भी अर्थ का प्रतिभास विमर्शमय ही होता है। विमर्श है : जैसे धूम में अग्नि का विमर्श होता है, वैसे ही इस ज्ञान के संस्कार से युक्त प्रमाता का भी विमर्श होता है कि इस धूम का अग्नि कारण है और धूम इसका कार्य है। इस प्रकार अर्थ को लेकर ज्ञानों का प्रकाशन - व्यापार प्रमाता और प्रमेय की एकात्मता के आपादन पर्यन्त चलता है, प्रकाशन का काम उनको पृथक्-पृथक् भासित करने से ही समाप्त नहीं हो जाता। 

११ 

५. अत एव हि मुख्यस्य मानस्य सदृशत्वतः । । 

अनुमानमिति प्रोक्तं व्यवहारप्रवर्तनम् । 

६. कोश, १, पृ. ४१६ 

१० 

मा.वि.वा. १/७७१-७२ 

'व्यवतिष्ठते' इति परोक्षेऽर्थे ज्ञानमिति सिद्धान्तः । - ई.प्र.वि.वि., ३, पृ. ८५ 

19. 

८. 

तदेव 

९. 

दूरदेशविगुणेन्द्रियास्पष्टालोकादौ सति । 



तदेव 

१०. 

तदेव, पृ. ८३ 

११. 

एवं च विमर्शमय एवार्थप्रतिभास उपपन्नः । विमर्शश्च यथाग्निर्धूमे भवति, तथा संस्कृतस्य प्रमातुरस्य 

अनुमान 

११५ 

अन्यनिरपेक्ष, स्वतन्त्र और अव्यवहित होने के कारण प्रत्यक्ष मुख्या वृत्ति से प्रमाण है, उसकी तुलना में अनुमान को सापेक्ष और परतंत्र कहा गया है। १२ सापेक्षता और परतंत्रता को व्याप्ति-निर्माण में इसकी प्रत्यक्ष पर होने वाली निर्भरता का कारण माना जाता है ३ 

प्रत्यक्षमूलता अनुमान का प्राणधर्म है | १४ अभिनव इस सापेक्षता को आगम तक ले जाते हैं। पदार्थों के पारस्परिक संबंध, अनुमान के संदर्भ में हेतु और साध्य का संबंध, न केवल प्रत्यक्ष से अपितु आगम की स्वरूपभूता प्रसिद्धि की पर्याय नियति से नियमित होते हैं, अतः वे ही अनुमान प्रमाण होते हैं जो नियति में मूलित हों। इस बिन्दु पर हमें यथाप्रसंग चर्चा का अवसर आगे मिलेगा। इससे यह निश्चयपूर्वक कहा जा सकता है कि सापेक्षता या परतन्त्रता अनुमान की प्रामाणिकता को चुनौती नहीं देती, वह केवल प्रमाणन-पद्धति की प्रक्रियागत पराश्रितता का उन्मीलन करती है और उसके स्वतन्त्र प्रामाण्य के क्षेत्र को परिभाषित करती है । १५ 

अनुमान की युक्तिरूपता 

संप्रदाय में अनुमान के लिए अधिक प्रचलित शब्द युक्ति है। ऐसा लगता है कि अंग्रेजी के रीजनिंग (reasoning) या न्याय / तर्क (logic) शब्द के अर्थ में इसका प्रयोग हुआ है। शैवों की प्रमाण परम्परा की 'तर्कस्य कर्तारः' विरुद से प्रसिद्धि को हम देख चुके हैं। अभिनव ने पर्यायभेद (स्वसंवित्, सत्तर्क, शास्त्र) से तंत्रालोक में जहां तीनों प्रमाणों का उल्लेख किया है, १६ वहाँ जयरथ सत्तर्क का अर्थ युक्ति से लेते हैं । १७ जयरथ से अभिनव 

धूमस्य अग्निः कारणम् अस्य धूमः कार्यम् इत्यपि भवति इत्येवम् एकात्मतापत्तिपर्यन्तोऽवभासन- व्यापारोऽर्थेषु ज्ञानानां, न तु परस्परासंलग्नता प्रकाशमात्रात् परिसमाप्यते । - संबंधसिद्धि (का.प्र.). 

पृ. ८ 

१२. सापेक्षं परतन्त्रं च पाशवं मानमुच्यते । 

१३. तत्प्रत्यक्षपरिच्छिन्नप्रतिबन्धनिबन्धनम्।. 

१४. 

१५. 

१६. 

१७. 

तदावेश्वशादेषा व्याप्तिर्बोधेऽवकल्पते।। 

मा.वि.वा. १ / ७७६ 

मा.वि.वा. १ / ७६९-७७१ 

अनुमानं विकल्प:, सर्वश्च अयं विकल्पोऽनुभवमूल इति प्रसिद्धम् । - ई.प्र.वि., १, पृ. २३१ ( कार्यहेतुना तु अपूर्वं साध्यते इति) तत्रैव अनुमानस्य स्वतंत्रं प्रामाण्यम् । - ई.प्र.वि.वि., २, पृ. १६१ - 

१६२ 

स्वसंवित्सत्तर्कपतिशास्त्रत्रिकक्रमात् । तं. १/१०६ 

· 

सत्तर्को: युक्तिः । - तं, २, १५०; जयरथ इसके ठीक बाद इसे दुहराते है : इह सर्वं स्वानुभवेन, युक्त्या, सामान्यागमेन, विशेषागमेन च, सिद्धमुपदिश्यते । - तत्रैव तंत्रालोक में सतर्क (सन् तर्क: सत्तर्कः) को योग के सर्वोत्कृष्ट अङ्ग के रूप में विकसित किया गया है, फलतः सत्तर्क को युक्तितया प्रस्तुत करने से भ्रम हो सकता है। अतएव प्रसङ्गवशात् यह इंगित करना समीचीन 

११६ 

काश्मीर शिवाद्वयवाद में प्रमाण - चिन्तन 

की ओर आने पर हम देखते हैं कि अभिनव युक्ति को अंततः अनुमान में पर्यवसित करते हैं - यह निष्कर्षण उन्हें युक्ति की मौलिक संरचना के अन्वीक्षण से मिलता है। दो अवयवों से युक्ति की संरचना होती है : औचित्य और योजना ( जोड़ना ) । संशय में 'ऐसा निश्चय उचित है', इस अर्थ में युक्ति का प्रयोग होता है। अर्थात् युक्ति में होने वाली योजना औचित्य प्रयुक्त है। प्रत्यक्ष से अर्थ साक्षात् अवभासित होता है वहां संशय नहीं है, अत: 'यह ठीक लगता है', 'यह उचित है' ऐसा कहना उचित नहीं होता । किन्तु जहाँ भी परोक्षता है अनुमान की प्रवृत्ति परोक्ष अर्थ में होती है, यह हम देख चुके हैं उसी कारण से संशय की गुंजायश है - इसलिए वहां जो अर्थ का निश्चय या विषय भाव में ग्रहण है, वह 'युज्यते' कहा जाता है। जिस सामग्री से अर्थ के विषय-भाव की योजना होती है, उस युक्ति ( अर्थात् योजना) को अनुमान का ही नाम देना होगा । " 

इससे अनायास ही हम इस प्रतिपत्ति पर पहुंचते है कि यहाँ अभिनव प्रत्यक्ष और अनुमान व्यापारों की मौलिक प्रकृति की भिन्नता को व्यक्त करना चाहते हैं। प्रत्यक्ष की प्रकृति है साक्षात्कारात्मक, जबकि युक्ति अर्थात् अनुमान की योजनात्मक जिसकी विकल्पन व्यापार से अंतरंगता या सोदरता स्पष्ट है। इस योजना का स्वरूप है एक विषय को लेकर अनेक प्रमाणों की योजना का । १९ सविकल्पक प्रत्यक्ष की सविकल्पता का अध्ययन करते हुए हमने विकल्प के इस पक्ष की झलक देखी थी। वस्तुतः व्यवहार या प्रवृत्ति इस प्रमाण योजना के बिना संभव नहीं है, एक ही प्रमाण से प्रवृत्ति नहीं होती बल्कि प्रमाणसमूह से होती है। उदाहरण के लिए गन्ध से मिठाई की मिठास या स्वाद का आकलन कर हम उसे पाने में प्रवृत्त होते हैं । २° यह तो युक्ति का लौकिक पक्ष है। प्रमाण की दृष्टि 

१८. 

१९. 

२०. 

होगा कि सत्तर्क का विकास वहाँ शुद्ध, या कहें उत्कृष्टतम संस्कृत, विकल्प के रूप में होता है अर्थात् विकल्प शोधित होकर सत् बन जाता है। यही सत्तर्क में सत् विशेषण का अभिप्राय है। हमें याद रखना चाहिए कि अनुमान स्वभावत: विकल्पात्मा है। 

प्रत्यक्षेण हि [.....] अर्थ: साक्षादवभासते । तत्र संशयाभावात् युज्यते इति न युज्यते वक्तुम् । यत्र हि परोक्षत्वं तत एव च संशयास्पदत्वम्, तत्र यो निश्चयो विषयभावोऽर्थस्य स युज्यते इति व्यपदिश्यते । [.....] अतो युज्यते यया सामग्र्या अर्थ: सा युक्तिरनुमानमेव उच्यते । - ई.प्र.वि.वि., २, पृ. ८५-८६ प्रमाणयोजनात्मिका समस्तव्यवहारोपयोगिनी युक्तिरुच्यते । तद्व्यापारविरहे प्रमाणान्यपि अकिंचित्कराणि । ई.प्र.वि.वि., २, पृ. ३६५ 

A 

(अ) नैकैकतः प्रमाणात् सा प्रवृत्तिः अपितु प्रमाणसमूहादेव । [.....] इयमेव सा प्रमाणानां योजना, 

योजिका च युक्तिरित्युच्यते । गन्धद्रव्ययुक्तिवत् । ई.प्र.वि., २, पृ. ११५ 

(आ) तेन प्रमाणसमूहमयी एव युक्तिः प्रवृत्तौ प्रयोजिका इति स्थितमेतत् । - ई.प्र.वि.वि., ३, पृ. १४८ 

अनुमान 

११७ 

से यदि हम अनुमान में देखें तो प्रत्यक्ष ( हेतु) और अनुमान ( साध्य) दोनों की योजना के बिना अनुमान की कल्पना नहीं की जा सकती । हेतु के स्वरूपनिर्णय में प्रसिद्धिरूप आगम का भी अपरिहार्य योगदान इसमें होता है। न केवल साक्षात् अनुभव अर्थात् प्रत्यक्ष प्रमाण द्वारा प्राप्त प्रदत्तों की ही योजना होती है [अग्नि और धूम के पृथक् प्रत्यक्ष और उनके अन्वय सम्बन्ध तथा अनुपलम्भ से व्यतिरेक संबंध द्वारा ( व्याप्ति - निर्माण )], अपितु स्मृति के द्वार से भी अनुभव की योजना ( व्याप्ति - स्मरण) होती है। इस योजना की त्वरित सार्थकता वे अनुभव के फलक का देश और काल के वैतत्य में विस्तार के रूप में देखते हैं। इसके द्वारा अनुमान - व्यवस्थाप्य वस्तु देशकालसंकुचित ही नहीं होती, वह विततस्वभाववस्तु और विततकालवस्तु भी हो सकती है । २१ इस प्रकार युक्ति का सामान्यीकरण करते हुए प्रमाणयोजनात्मक प्रमातृस्वातन्त्र्य के रूप में अभिनव उसका अपोद्धार (abstraction) करते हैं। २ प्रमातृस्वातन्त्र्य के रूप में यह अपोद्धरण उनकी साम्प्रदायिक चिन्तना के अनुगुण है। लोकजीवन में भी लोगों द्वारा युक्ति शब्द से वाच्य स्वातन्त्र्यपूर्वक उपाय योजना में इसे मुखरित पाते हैं, जैसे जब हम किसी से कहते हैं कि 'युक्ति से काम लो', 'युक्ति से मैं इस संकट से उबर गया हूँ' । २३ 

भ 

/ 

प्रश्न है कि यदि युक्ति अनुमान है तो इसे मुख्य प्रमाण क्यों नहीं माना जाता, यह अमुख्य क्यों है । २४ इसका उत्तर अभिनव फिर से संरचनात्मक शब्दावली में देते हैं। अनुमान की अमुख्यता का कारण उसकी प्रामाणिकता को लेकर नहीं है, बल्कि हेतु को लेकर है। अनुमान का आधार लिङ्ग है। जिसे हम लिङ्ग के रूप में ग्रहण करते हैं, उसके स्वभाव का अवधारण बहुत कठिन है। कार्यरूप हेतु दो प्रकार का है कार्य और स्वभाव। साथ ही इसका कारण पाँच प्रकार का है कारण, संयोगी, समवायी, विरोधी और लैङ्गिक । २५ यह कार्य है, यह इसका स्वभाव है, यह इसका कारण है, यह इसका संयोगी 

न केवलं साक्षादनुभवयोजनात्मिकैव युक्तिः, यावत् स्मृतिद्वारेण अपि अनुभवयोजनात्मिका सेति दर्शयता विततस्वभाववस्तु-व्यवस्थापनमिव विततकालवस्तुव्यवस्थापनमपि इत्थं युज्यते । - तदेव, पृ. १४२ प्रमाणयोजनात्मकं प्रमातृस्वातन्त्र्यमेव युक्तिरिति प्रत्यभिज्ञातत्त्ववित्। - तदेव, २, पृ. २०१ यत्किञ्चिदपि अङ्गीकुर्वता अवश्यमेव पर्यन्ते प्रमातृस्वातन्त्र्यमेव ज्ञानक्रियाशक्तियोजनात्मकम् अङ्गीकर्तव्यम् इति असकृदुक्तम् । लोकेऽपि च उपाययोजनामेव स्वातन्त्र्योत्थापितं युक्तिरिति प्रसिद्धम् युक्त्या कुरु, युक्त्या संकटादुत्तीर्णोऽस्मि । तदेव 

२१. 

२२. 

२३. 

२४. 

२५. 

ननु युक्तिरनुमानं यदि, तथापि कथमियममुख्या। - ई.प्र.वि.वि., ३, पृ. ८६ 

'कार्यादि' इति कार्यस्वभावद्वयरूपं कार्यं कारणं संयोगि समवायि विरोधि चेति लैङ्गिकमिति वा पञ्चकरूपम्।-तदेव; इन शब्दों का अर्थ पूर्णत: स्पष्ट नहीं है और पञ्चक का गणना क्रम भी प्रतिपादन की भाषा से बहुत समंजस नही बैठता, पर इससे अभिनव के मुख्य मन्तव्य पर आंच नहीं आती। 

i 

i 

! 

११८ 

काश्मीर शिवाद्वयवाद में प्रमाण - चिन्तन 

है, यह इसका नियमत: विरोधी है और फिर यह योगीच्छा से जन्य है या योगिनिर्माण से भिन्न है या लौकिक है, ये सारी बातें दुर्लक्ष्य होने के कारण कार्य आदि लिङ्ग के स्वरूप का यथातथ्य निर्धारण लगभग अशक्य है । २६ हेतुगत सीमाओं के कारण तर्क को, अनुमान को, प्रत्यक्ष और आगम की तुलना में अप्रतिष्ठित कहा जाता है, पर उससे प्रत्यभिज्ञा दर्शन में अनुमान की प्रमाणता खंडित नहीं होती। क्योंकि आभास को ही वस्तुसत् मानने वाली इस विचारधारा में परमेश्वर की इच्छा, जिसे सामान्यतः नियति कहा जाता है, से इन आभासों की कार्य और कारण इत्यादि रूपों में नियमवत् प्रतीति प्रमातृगत विविधता के अनुसार आभासों के संयोजन वियोजन से होती रहती है। इस प्रतीति को नकारा नहीं जा सकता और न उसकी वस्तुता को । आभासनियम की इसी सीमा में अनुमान की प्रमाणता है। अनुमान की सीमा है कि वह वस्तुता का बोध कराता है, पर इसकी पूरी गहराई तक नहीं पहुंचता। अतः अनुमान पर हम सर्वथा भरोसा नहीं कर सकते, जितना आगम और प्रत्यक्ष पर कर सकते हैं । २७ इसी अर्थ में यह अमुख्य है। 

अनुमान - लक्षण 

अनुमान की शास्त्रीय परिभाषा उत्पल सौत्रान्तिकों के बाह्यार्थानुमेयवाद को पूर्वपक्षतया उपस्थापित करते समय अपनी वृत्ति में देते हैं। अभिनव की टिप्पणी से लगता है कि वे इसे अनुमान की प्रामाणिक परिभाषा मानते हैं । २८ उत्पल की परिभाषा है : पहले अवभात (और इस कारण प्रमातृ-चेतना में) अन्तःस्थित अर्थ के विषय में उससे नान्तरीयक अर्थ (अविनाभूत सहचारी अर्थान्तर के इस समय ) के दर्शन की सामर्थ्य से उस-उस देशकाल आदि की योजनापूर्वक विमर्शन अनुमान है। २९ सरल शब्दों में अनुमान विमर्शन है, उसका विषय है चेतना में अंत:स्थित वह अर्थ, जो चेतना को पहले अवभात 

२६. इत्येवंभूतो यः कार्यादिभाव:, स दुर्लक्षः सन्नपि अवधारयितुमशक्यो यस्य तथाभूतं लिङ्गम्। 

२७. 

२८. 

२९. 

योगिनिर्मितं वा इदं स्यात्, इतरत् वा लौकिकमित्यपि न अवधारयितुं शक्यम् । तदेव, पृ. ८६-८७ अप्रतिष्ठितत्वेऽपि तु तर्कस्य न अस्मद्दर्शनस्य खण्डना काचित् । आभासमानवस्तुवादे हि परमेश्वरेच्छया अयमाभासनियमः । सा च वैचित्र्येण आभासानुत्थापयन्ती तत्संयोजनवियोजनवैचित्र्येण च प्रमातृन् विचित्रीकुर्वाणा अपर्यनुयोज्या, इत्येतावदेव न्यायमवतिष्ठते । तदयम् अलब्धगाध एव तर्कः शोभते । [.....] सर्वथा अनुमाने न आश्वसितव्यम्, अपितु आगम एव । तदेव, ३, पृ. ९६, इस बिन्दु पर हमने आगम- प्रकरण में भी विचार किया है। 



प्रथमं सूत्रभागं (अनुमानम् इति 'अनुमानमनाभातपूर्वे' (ई.प्र.का. १/५/८ ] इत्यत्र) गम्यमानार्थनिरूपणेन स्फुटयति 'पूर्वावभात' इत्यादिना 'अनुमानम्' इत्यन्तेन । ई.प्र.वि.वि., २, पृ. १५५ 



पूर्वावभातान्त:स्थित एव अर्थे नान्तरीयकार्थदर्शनवशाद् तत्तद्देशकालादियोजनया विमर्शनम् अनुमानम्। 

वृत्ति (१/५/८) 

अनुमान 

११९ 

हो चुका है। उसके साथ नियमतः अविनाभूत ( नान्तरीयक) दूसरे अर्थ के प्रत्यक्ष के बल से ( उस पूर्वावभात अंतःस्थ अर्थ का) तत्तत् काल और तत्तत् देश की योजना करते हुए विमर्शन अनुमान है। इस लक्षण में प्रमाण और प्रमिति दोनों समवेत हैं। देश-काल आदि की योजना तक प्रमाणांश है, और विमर्शन प्रमाणफल या प्रमांश है। अभिनव का स्पष्टीकरण इस लक्षण को पूर्ण बनाता है और एक अर्थ में परिष्कार भी करता है। उनके तीन बिन्दु हैं । ३° एक, अनुमान विशुद्ध विमर्शन न होकर विकल्पनविशेष है। दूसरे, पूर्व शब्द के ग्रहण के बावजूद भी अंतःस्थ अर्थ की अपरकालीन स्थिति से यहाँ हमारा संबंध है। तीसरे, विमर्शनमात्र अनुमान नहीं है अपितु प्राप्ति और प्रवृत्ति के योग्य यह वस्तु (पूर्वावभात अंतःस्थ अर्थ की पश्चात्तनी अनुमानकालीन वृत्ति) है, इस प्रकार का निश्चयात्मक विमर्शन है । इस प्रकार विकल्पनविशेष के रूप में अनुमान का एकमात्र आग्रह ऐसी वस्तु की सत्ता को सिद्ध करना है जो देश और काल आदि की योजना के सहारे किसी अर्थक्रिया की प्राप्ति या प्रवृत्ति के योग्य है। अनुमान के इस स्वरूपाङ्कन में बौद्धों का प्रभाव स्पष्ट दिखाई देता है । ३१ बौद्ध भी अनुमान का विषय सामान्य मानते हैं और यह कृतकार्य तभी होता है, जब इसे विशेषित या विकल्पित या व्यष्टीकृत किया जा सके। नान्तरीयक अर्थ और देश, काल की योजना से ही यह संभव हो पाता है। शैव बौद्धों से सहमत जान पड़ते हैं, पर दो अन्तरों के साथ। एक तो, बौद्धों की भांति यहां सामान्य, देश और काल बुद्धिनिर्माण नहीं हैं, वस्तुसत् हैं और दूसरे, शैवों की दृष्टि को केवल सामान्य के विशिष्टविकल्पन के शब्दों में पूरी तरह नहीं समझा जा सकता। 

संबंधन की पूरी प्रक्रिया, चाहे वह ज्ञानक्षेत्रीय हो या कारणक्षेत्रीय, अंततः अन्तः के बहिष्करण के प्रतिमानक से ही घटित होती है। पूर्वावभात अर्थ, जो संस्कारशेषतया अन्तःस्थ है, की शारीरिक व्यापार पर्यन्त प्रवृत्ति का जन्म बाह्यतया विच्छिन्न रूप में भासित अनुमान के द्वारा तभी हो सकता है, जब वह देश - 

देश-काल 

काल से विशिष्ट हो। अतः सामान्य के विशेषीकरण की अपेक्षा यह अन्तः के बहिष्करण की प्रक्रिया अधिक है । ३२ इसलिए अभिनव इस विकल्पन को पुनर्परिभाषित करते हुए कहते हैं विशिष्ट देश और काल से विकल्पनविशेष एव च अनुमानम् । [.....। पूर्वशब्दोपादानेऽपि अन्तः स्थितत्वस्य अवरकालतावृत्ति - 

र्व्यङ्गया । न च विमर्शनमात्रमनुमानम्, अपितु प्राप्तिप्रवृत्तियोग्यवस्तुनिश्चयरूपम् । - ई.प्र.वि.वि., २, पृ. 

१५६ 

३०. 

३१. 

३२. 

अनुमानं तु लिङ्गदर्शनान् निश्चिन्वत् प्रवृत्तिविषयं दर्शयति । - न्या.बि.टी. (१/१) तस्य अनुमानविकल्परूपतायामपि प्रामाण्यं साधयितुमाह [.....। अन्तः स्थितसंस्कारशेषस्य बहीरूपतावभासनलक्षणेन विच्छेदमात्रेण आभासितेन अपि विशिष्टौ देशकालौ विना कायीयव्यापारप्रवृत्तिपर्यन्तप्रवृत्तिजननम् अनुमानेन न कृतं भवेत् । - ई.प्र.वि.वि., २, पृ. १६ 

. 

. 

1 

१२० 

काश्मीर शिवाद्वयवाद में प्रमाण - चिन्तन 

आलिङ्गित प्रवृत्तियोग्य अर्थ के विषय में होने वाला विकल्पन अविसंवादक होने के नाते अनुमान प्रमाण कहलाता है। ३३ 

इस अवसर पर अभिनव हमें सतर्क करना चाहते हैं। प्रवृत्तियोग्यतया विशेषीकरण विकल्पनव्यापार का अङ्ग है, अनुमेय अर्थात् अनुमान के विषय का स्वरूप नहीं है। यहाँ शङ्का हो सकती है कि दिखाई पड़नेवाला धूम ( हेतु) विशेष है, उसी से विशिष्ट अग्नि की सिद्धि की जा रही है, अतः विशेष का ही अनुमान होना चाहिए, जबकि व्याप्ति सामान्यों में ही होती है। अतः अनुमान का विषय सामान्य है ( ' सामान्य - विषयम् अनुमानम्'), यह सिद्धान्त खंडित हो जाता है। अभिनव के अनुसार उत्पल इस शंका को खारिज करते हैं कि अनुमान का अनुमेय विशेष है, सामान्य नहीं । कारण, अनुमान के तीन अङ्ग हैं (१) अन्वय, (२) व्यतिरेक और (३) पक्षधर्मता । पक्षधर्मता (हेतु का पक्ष में होना पर्वत पक्ष में धूम हेतु का होना अर्थात् धूम में पक्षधर्मता है) तो सद्य: प्रत्यक्ष से प्राप्त है। प्रत्यक्ष से अनुगृहीत व्याप्ति विशेष को अनुमान का विषय बनने नहीं देती, क्योंकि विशेषांश (धूम का वह रूप जिससे अग्नि का अनुमान किया जा रहा है) तो वर्तमान प्रत्यक्ष से सिद्ध है और व्याप्ति में आधाराधेयता का स्फुरण 'जहाँ-जहाँ ' इस प्रकार सामान्यभाव से ही होता है । अतः सामान्य ही अनुमेय होता है । ३४ उसकी प्रवृत्ति योग्यता का निर्धारण देशकाल आदि की योजना द्वारा होता है। अतः विमर्शिनी में अभिनवगुप्त अनुमान की नई परिभाषा देते हैं: जब पक्ष और हेतु दोनों सुनिश्चित हों (उनके विषय में कोई संदेह न हो) और हेतु तथा साध्य की व्याप्ति का स्मरण हो रहा हो, तो अनुमान का व्यापार केवल यह सिद्ध करना है कि साध्य वस्तुतः पक्ष में विद्यमान है । ३५ 

अनुमान के स्वरूप प्रतिपादन में अभिनव एक नई संरचनात्मक भङ्गिमा का आश्रय ३३. विशिष्टदेशकालालिङ्गितेऽर्थे प्रवृत्तियोग्ये यत् विकल्पनं तत् प्रमाणरूपम् अविसंवादकतया अनुमानम् 

उच्यते । तदेव, २, पृ. १६२ 

३४. 

३५. 

ww 

तत्रेति धर्म्यंशेन च विशेषेण तद्विशिष्टोऽग्निः साध्यते इति विशेषोऽनुमेयः स्यात् । इत्याशङ्क्याह 'धर्मप्रत्यक्ष' इति। अन्वयव्यतिरेकवत् पक्षधर्मता अपि नाम तृतीयमङ्गमनुमानस्य । सा च प्रत्यक्षेण अधुनातनेन गृहीता इति प्रत्यक्षविकल्पानुगृहीतो व्याप्तिविकल्पोऽनुमानस्य न विशेषविषयतामानयति विशेषांशस्य प्रत्यक्षसिद्धत्वात् आधाराधेयतायाश्च व्याप्तौ सामान्येन स्फुरणात् । तदेव, पृ. १६३ इह धर्मिणि सिद्धे सिद्धेन हेतुना स्मर्यमाणव्याप्तिकेन साध्यधर्मायोगव्यवच्छेदोऽनुमानव्यापारः । - ई. प्र. वि., १, पृ. ३८६ । शब्दश: इसका हिन्दी रूपान्तर है : सिद्ध धर्मी (पक्ष) में व्याप्तिस्मरणविशिष्ट सिद्ध हेतु द्वारा साध्यधर्म की अन्य से संबंध की व्यावृत्ति कराना ( अर्थात् पक्ष की साध्यधर्मवत्ता का बोधन) अनुमान का व्यापार है। 'साध्यधर्मायोगव्यवच्छेदः' की भास्करकृत व्याख्या है : साध्यधर्मान्यसंबंधव्यावृत्तौ अयोगः असंबंध, साध्यधर्मेण तद्वत्त्वम् । भा., १, पृ. ३८६ 



अनुमान 

३६ 

१२१ 

लेते हैं। प्रत्यक्ष और अनुमान में भेद का मुख्य आधार उनके स्रोत को लेकर है। प्रत्यक्ष अर्थ की सामर्थ्य से उत्पन्न होता है और अनुमान अर्थान्तर की सामर्थ्य से । इस ओर से प्रसङ्गान्तर से पहले भी इंगित किया जा चुका है। यह अर्थान्तर है कार्यरूप या स्वभावरूप हेतु। इसका स्वाभाविक परिणाम यह होता है कि प्रतिफलित प्रतीति या बोध भी अर्थविषयक न होकर अर्थान्तरविषयक होता है। उदाहरण के लिए आभासान्तर शिंशपा (शीशम ) और धूम से क्रमश: आभासान्तर वृक्षत्व और अग्नि का ज्ञान । ३७ अनुमान को व्यवहित ज्ञान कहे जाने का यह भी एक महत्त्वपूर्ण कारण है। प्रत्यक्ष और आगम में ज्ञान का विषय अर्थ है, अत: वहाँ ज्ञान व्यवधानरहित है। अनुमान में ज्ञान का विषय अर्थान्तर है, अत: वह एक अतिरिक्त अर्थ से अंतरित है। सामर्थ्य का अभिप्राय है अर्थान्तर ( हेतु) की अर्थान्तर (साध्य) की नान्तरीयकता से जन्य सामर्थ्य से जो व्याप्ति में उपलक्षित होती है। 

, 

व्याप्ति का आधार नियत्युपजीवी कार्यकारणभाव : हेतु की पुनर्परिभाषा 

अनुमान का आधार व्याप्ति है। व्याप्ति एक पारिभाषिक शब्द है, जो एक अर्थान्तर के दूसरे अर्थान्तर के साथ, साध्य के हेतु के साथ, संबंध को परिभाषित करता है : जहाँ साध्य अर्थान्तर व्यापक है और हेतु अर्थान्तर उसका व्याप्य । इस संबंध का निर्धारण और ग्रहण सार्वभौमिक नियम पर आश्रित है। ये सार्वभौमिक नियम दो हैं - कार्यकारणभाव और सामानाधिकरण्य, जिन्हें शैव बौद्धों से ले लेते हैं और उन्हीं की भांति उन्हें क्रमश: तदुत्पत्तिनियम और तादात्म्य - नियम के नाम से भी पुकारने में संकोच नहीं करते। 

३६. । 

३७. 

प्रत्यक्षमर्थसामर्थ्यात्, अनुमानम् अर्थान्तरसामर्थ्यात् । - ई.प्र.वि.वि., ३, पृ. ८२ 

३८ 

अनुमानजा तु प्रतीति: आभासान्तरात् कार्यरूपात् स्वभावभूतात् वा आभासान्तरे प्रतिपत्तिः । - ई. प्र. वि., २. पृ. ८४ 

३८. “सुरेन्द्रनाथ दासगुप्त के अनुसार 'तादात्म्य और तदुत्पत्ति का सिद्धान्त' धर्मकीर्ति की नवीन उद्भावना है । और यह धर्मकीर्ति की बौद्धदर्शन को एक नवीन देन है। इसके अनुसार अविनाभावनियम ही अनुमान का अंग है। यह अविनाभावनियम दो प्रकार से गृहीत होता है। एक तो कार्य-कारण- भाव से; जैसे धूम अग्नि का कार्य है, वह अग्नि के बिना नहीं हो सकता। इस कार्य-कारण-भाव से यह निश्चय किया जाता है कि धूम का अग्नि के साथ अविनाभावनियम है। दूसरे तादात्म्य से अविनाभाव - नियम का निश्चय किया जाता है, जैसे 'शिंशपा होने से यह वृक्ष है।' शिंशपा एक वृक्ष है इसलिए शिंशपा का स्वभाव है वृक्ष होना, अथवा शिंशपा का वृक्ष विशेष से तादात्म्य है, शिंशपात्व वृक्ष के बिना नहीं रह सकता। इसी से शिंशपात्व का वृक्षत्व के साथ अविनाभाव का नियम है ( शिंशपात्वं हि वृक्षत्वं विना न भवतीति नियम: ) । इस प्रकार कार्य-कारण-भाव या तादात्म्य से होने वाला ही अविनाभावनियम होता है: स च प्रतिबन्धः साध्येऽर्थे लिङ्गस्य । 

1 

१२२ 

काश्मीर शिवाद्वयवाद में प्रमाण - चिन्तन 

तादात्म्यनियम को स्वभावनियम और तदुत्पत्ति को हेतुहेतुमद्भाव की संज्ञा से भी कहा जाता है। 'यह वृक्ष है क्योंकि यह शीशम है' (वृक्षोऽयं शिंशपात्वात्) यहाँ हमें तादात्म्य- नियम और 'पर्वतो वह्निमान् धूमत्वात्' जैसे स्थलों में तदुत्पत्ति - नियम दिखाई देता है। नियम शब्द इस अर्थ में अन्वर्थ है कि इनका निर्धारण एक व्यवस्था से अनुशासित और नियमित है जिसे इस संप्रदाय में नियति या नियतिशक्ति कहा गया है। ३९ मालिनीविजयवार्तिक में अभिनव लोलट नामक गुरु (संभवत: लोल्लट नामक आलंकारिक और स्पन्दकारिकाओं के वृत्तिकार के रूप से स्मृत आचार्य से अभिन्न ? ) का उल्लेख करते हैं, जो अनुमान के प्रामाण्य का एकमात्र निबन्धन उसका ईश्वरापेक्ष होना मानते है । ४० नियति का यह नियमन जितने देश और काल में प्रभावी रहता है उतने ही देश-काल में अनुमान प्रमाण होता है । ४१ वस्तुद्वय का होना ही कार्यकारणभाव नहीं है, बल्कि उनका नियम से विशिष्ट होना कार्यकारणभाव है । उस नियम में दूसरे की अपेक्षा अंतर्निहित है। ४२ नियम या नियतता का एकमात्र स्वरूप है कारण और कार्य रूप पदार्थों की एक दूसरे से नियत अवियोग रूप अपेक्षा । ४३ 

नियति के अधीन कहने की सीधी सी व्यंजना यही है कि शैवों के समक्ष कोई ऐसी व्यवस्था, कार्यकारणभाव, सार्वभौम नियम ऐसा भी है जो नियति के अधीन नहीं है। हम देख आए हैं कि योगी की इच्छा में ऐश्वरी सृष्टि की अर्थक्रिया के तुल्ययोगक्षेम वाली 

३९. 

वस्तुतस्तादात्म्यात् साध्यार्थादुत्पत्तेश्च । ( न्या. बि. २ / २१ - २२) यही बौद्ध दर्शन में प्रतिबन्ध या स्वभाव - प्रतिबन्ध कहा जाता है। [.....] इस स्वभाव - प्रतिबन्ध के कारण ही एक वस्तु दूसरी की बोधक या गमक होती है: 'स्वभावप्रतिबन्धे सत्यर्थोऽर्थ गमयेत् । '... ( न्या. बि.टी. २/ २०) 1 " - बौ.द.वि., 

पृ. १५३-५४ 

वस्त्वन्तरस्य ( = हेतो: ) च तेन ( = वस्त्वन्तरेण साध्येन) साकं कार्यकारणभावनियम: सामानाधिकरण्यनियमश्च ईश्वरनियतिशक्त्युपजीवन एव अवधार्यो भवति नान्यथा । ई.प्र.वि., २, 

पृ. ८४ 

४०. एवमीश्वरसापेक्षानुमानैकप्रमाणता ।। 

४१. 

४२. 

४३. 

निर्णीता लोलटाख्येन गुरुणा लोकसंमता । मा.वि.वा. १/७७७-७८ 



येन यावति नियतिर्ज्ञाता तावति देशे काले वा अनुमानं प्रमाणम् । ई. प्र. वि., १, पृ. ८४ 

ननु वस्तुद्वयमात्रं न कार्यकारणभाव:, अपितु नियमविशिष्टं तत्, स नियमश्च परापेक्षामपि आपादयति । 

ई.प्र.वि.वि., ३, पृ. २२१ 



नियततामेव स्पष्टयति 'यावत्' इति नियतो योऽन्योन्यमवियोगस्तदेव रूपं यस्या अपेक्षायास्तच्छरीरसाररूपं यस्याः कार्यकारणतायाः । - तदेव, ३, पृ. २२४अनुमान 

१२३ 

सृष्टि की पूरी सामर्थ्य है । ४४ इससे स्पष्ट है कि यहाँ दो प्रकार के कार्यकारणभाव मान्य हुए हैं, नियत्यनुवर्ती और नियत्युल्लंघी । लौकिक या अनुभवजगत् का कार्यकारण पहले प्रकार का कार्यकारणभाव है और लोकोत्तर अर्थात् योगी या ईश्वर का कार्यकारणभाव दूसरे प्रकार का कार्यकारणभाव है । ४५ शैवों के लिए दोनों में विरोध नहीं है, अपितु नियत्युल्लंघी नियत्यनुवर्ती स्वातन्त्र्य का घनीभाव है। कठिनाई यह है कि योगिसृष्टि उस नियमन और व्यवस्था के मूल पर ही कुठाराघात करती है, जिसकी अभिव्यक्ति कार्यकारणभाव द्वारा होती है। यदि प्रसिद्ध कारण को छोड़कर दूसरे कारण से तज्जन्य कार्य के तुल्य कुलशील वाले कार्य उत्पन्न हो सकते हैं, तो अनुमान के द्वारा किसी भी निर्णय पर निश्चयपूर्वक पहुंचने का हमारा आधार ही खतरे में पड़ जाएगा । ४६ 

दो वस्तुओं के मध्य संबंध के नियामक तादात्म्य और तदुत्पत्ति नाम दो नियमों का उल्लेख ऊपर हुआ है। क्रमशः इन्हें स्वभाव - कारणता और जनक - कारणता भी कहा जा सकता है। शीशम होने के कारण ही शीशम का पेड़, पेड़ कहलाता है और धुएँ को जन्म दे सकने के कारण अग्नि, अग्नि । अनुमान का प्राण व्याप्ति हेतु और साध्य का अव्यभिचरित नान्तरीयक संबंध, इसी पर आश्रित है । परन्तु नियत्युल्लंघी कार्यकारणभाव में योगीच्छा से शीशम अपने वृक्षस्वभाव से वंचित हो जाएगी और अग्नि या तो धूम को पैदा ही नहीं करेगी या आग के बिना ही धूम उत्पन्न होने लगेगा। ऐसी स्थिति में अनुमानजन्य व्यवस्थापनात्मक प्रमाणमर्यादा के भङ्ग होने का अनिष्ट प्रसंग उठ खड़ा होगा । ४ 

४७ 

एक क्षण के लिए यहां रुकना उचित होगा। शैवों के सामने तीन चुनौतियां थीं जिनसे उन्हें सफलतापूर्वक जूझना था। एक तो, योगिसृष्टि जो शैवों की तत्त्वमीमांसा का जीवनदायी सूत्र थी को सुरक्षित रखते हुए अनुमान की शक्यता तथा प्रामाणिकता का उपपादन करना। दूसरे, स्वभाव - कारणता ( तादात्म्य) मानने पर हेतु और साध्य की स्वरूपगत एकता से उठने वाले प्रमाणतया अनुमान के मौलिक व्यापार - अज्ञात का ज्ञापन- 

४४. योगिनामपि मृद्वीजे विनैवेच्छावशेन तत् । 

४५. 

४६. 

४७. 

घटादि जायते तत्तत्स्थिरस्वार्थक्रियाकरम् ।। - ई.प्र.का. २/४/१० 

स चायं द्वितीयः कार्यकारणभावो लौकिकान्वयव्यतिरेकसिद्धप्रसिद्धकार्यकारणभावविलक्षणत्वात् । ई. प्र. वि., १, पृ. २६ 

ननु यदि प्रसिद्धकारणोल्लङ्घनेनापि तत्कार्यतुल्यवृत्तान्येव कार्याणि जायन्ते, भग्नास्तर्हि अनुमानकथाः । 

तदेव, २, पृ. १७३ 

ई. प्र. वि., २, पृ. १७५ 

१२४ 

काश्मीर शिवाद्वयवाद में प्रमाण - चिन्तन 

के विखण्डन की अनिष्टापत्ति से बचना। और तीसरे, व्यवहार में भी ( प्रमाण भी व्यवहारसाधन है ) वस्तु की सत्ता और नियत्यनुवर्तिता को बनाए रखना, 

ताकि अनुमान वस्तुनिष्ठ ज्ञान दे सके। 



इन तीनों चुनौतियों का सफलतापूर्वक सामना करने के लिए प्रत्यभिज्ञा नैयायिक प्रतिपक्षी बौद्ध नैयायिकों की शंकाओं का और उन्हीं की युक्ति - शय्या का अनुकूलन अपने पक्ष में करने का प्रयास करते हैं। ये तीनों ही काम वे एक ही प्रयत्न केवल हेतु की पुनर्परिभाषा द्वारा करते हैं। धर्मकीर्ति द्वारा उपस्थापित कार्य (धूम आदि) या स्वभाव ( शिंशपात्व आदि) को वे भी हेतु मानते हैं, शर्त यह है कि प्रमाणान्तर से (अभिनव इसका अर्थ लेते हैं लोकप्रसिद्धि से ) यह निश्चय हो कि यह हेतु योगीच्छाजन्य निर्माण या सृष्टि नहीं है ।४८ ऐसे निश्चय के अभाव में यह हेतु न होकर हेत्वाभास होगा । ४९ इसका स्पष्ट निहितार्थ यह है कि नियत्यनुजीवी सृष्टि में ही कार्य या स्वभाव हेतु हो सकता है, इसके लिए आवश्यक पूर्वदशा है यह निश्चित कर लेना कि नियत्युल्लंघी सृष्टि का कार्य या स्वभाव नहीं है ।५० ऐसा होने पर अनुमान अक्षुण्ण रहेगा। 

शैव यह मानते हैं कि व्याप्ति संबंध, फलतः तज्जन्मा अनुमान, मूलतः कार्यकारणभाव पर निर्भर है। ऊपर उल्लिखित दोनों हेतुओं में से कार्य हेतु को लेकर उसके कारणता- संबंध पर शंका नहीं होती क्योंकि कार्य परिभाषया कारण की अपेक्षा करता है, पर समस्या आती है स्वभाव हेतु को लेकर। वहाँ कार्यकारणभाव को कैसे प्रवेश मिलेगा। इनके अनुसार स्वभावहेतु को दो वर्गों में बांटा जा सकता है : (१) एक, वह जिसमें कार्यकारणभाव 

योगिनिर्माणताऽभावे प्रमाणान्तरनिश्चिते। 

४८. 

४९. 

५०. 

कार्यं हेतुः स्वभावो वाऽतएवोत्पत्तिमूलजः । । - ई.प्र.का. २/४/११ 



अत एव कार्यं स्वभावो वा तदुत्पत्तिगर्भो योगिनिर्मितत्वाभावनिश्चयाभावे हेत्वाभास: । - वृत्ति (२/४/११) अभिनव यहाँ यह स्पष्ट कर देना चाहते हैं कि योगिसृष्टि के अभाव के निर्णय का संबंध सिर्फ स्वभाव हेतु की उत्पत्ति से है, स्वभाव से नहीं । योगिसृष्टि में उत्पत्ति में कारण का विपर्यासन संभव है, पर स्वभावताविपर्यय वदतो व्याघात है- क्या कभी नील रहता हुआ भी अनील हो सकता है: तद्योगिजन्यत्वम् अवह्निकस्य धूमस्य सह्यं नाम, स्वभावस्य तु कथं विपर्याससंभावना । नहि नीलं सदेवानीलं योगीच्छया भवति इति कश्चित् प्रामाणिकः प्रतीयात् । (ई.प्र.वि., २, पृ. १७८-७९) भास्कर अभिनव के इस संकेत को अच्छी तरह से पकड़ते हैं। उनका कथन है कि प्रायः वस्तु अपने प्रसिद्ध कारण से जन्म लेती है, अपवादतया ऐसा कभी ही होता है कि योगीच्छा से जन्म ले, प्रसिद्ध कारण से जन्म न ले। अतः स्वभावहेतु को लेकर केवल उत्पत्ति के समय योगिनिर्माणता के अभाव का निर्णय करना है, अपने साध्य को सिद्ध करने के समय नहीं : उत्पत्तिमात्रे एव निर्माणत्वाभासो निर्णेयः न स्वसाध्यसाधने। भा., २, पृ. १८२ 

अनुमान 

१२५ 

स्फुटरूप से गर्भित है अर्थात् कार्यकारणभाव छिपा हुआ है, और (२) दूसरा, जो इससे विपरीत है । ५१ 'पर्वतो वह्निमान् धूमवत्त्वात्' यह पहले का उदाहरण है। धूमवान् (पर्वत) का अग्निमत्त्व ( तत्र अग्निः) ऐसा स्वभाव तभी संभव है जब धूम अग्नि से ही सिद्ध हो । ५२ दूसरे का उदाहरण है 'यह पेड़ है, शिंशपा होने के कारण' (वृक्षोऽयं शिंशपात्वात्)। यहाँ वृक्षत्व रूप जो साध्य है उसकी शिंशपामात्र के साथ जो अनुबंधिता है = उसके होने पर होना = 'शिंशपा के होने पर वृक्ष का होना' यह कार्यकारणभाव से ही सध पाती है। यहां एक स्वभाव दूसरे स्वभाव में नियत होकर उत्पन्न होता है । ५३ इस प्रकार दोनों हेतु कार्यकारणभाव के आयत्त होते हैं। पर स्वभावहेतु के दूसरे भेद में स्वभाव होने के नाते तादात्म्य माना जाए और कार्यकारणभाव न माना जाए, तो उसे युक्तितः अकिंचित्कर और निष्कर्षतः असिद्ध मानना होगा। क्योंकि हेतु की सिद्धि से ही साध्य की सिद्धि हो जाएगी, अत: अनुमान अप्रसक्त और अर्थहीन होगा । ५४ यदि दोनों को भिन्न माना जाए तो कार्यकारणभाव को लाना ही पड़ेगा । ५५ बौद्धों की बात को यदि मान भी लिया जाए कि स्वभाव हेतु से केवल व्यवहार की सिद्धि होती है जैसे 'तरुरयं वृक्षत्वात्' (यह पेड़ है, पेड़ के स्वभाव वाला होने के कारण) में, वस्तु की नहीं । १६ तो प्रश्न है कि व्यवहार क्या है ? व्यवहार भी ज्ञान और अभिधान, बोध और कथन, रूप कार्य ही है। शब्दव्यवहार में संकेतनियम की नियतता के कारण यहाँ नियतिशक्ति अर्थात् नियमन को स्वीकार करना बौद्ध नैयायिक की विवशता है, अन्यथा व्यवहार साङ्कर्य को बचाना असंभव हो जाएगा । ७ इसलिए शिंशपा और वृक्ष में इसी स्वभावहेतु के आग्रह से सामानाधिकरण्य ( दोनों का समान अधिकरण 

५१. 

५२. 

५३. 

५४. 

५५. 

५७ 

इह द्विविध: स्वभावहेतुः स्फुटगर्भितकार्यकारणभावो विपरीतो वा । • ई.प्र.वि.वि., ३, पृ. १९७ ; ई.प्र.वि., २, पृ. १७९ भी : इह द्विविधो हि स्वभावहेतुरन्तर्लीनकार्यकारणभावस्तद्विपरीतश्च । अभिनव साफ कहते हैं कि यहां उनके प्रतिपक्षी बौद्ध हैं क्योंकि वैशेषिक शिंशपात्व और वृक्षत्व को भिन्न सामान्य मानते हैं, स्वभावता नहीं : बौद्धानाम् इति काणादादयस्तु भिन्ने एते सामान्ये कथयन्तो न स्वभावतामनुमन्यन्ते । - ई.प्र.वि.वि., ३, पृ. १९८ 

विमर्शिनी में अभिनव दूसरा दृष्टान्त भी लेते हैं 'अनित्योऽयं कृतकत्वात् ' ( यह अनित्य है, क्योंकि यह बनाया गया है ) (२, पृ. १७९, १८१ ) | हमारा प्रयोजन एक से ही चल जाता है। अभेदे तु आभासस्य हेतुसिद्धावेव साध्यस्य सिद्धत्वात् । आश्रयासिद्धि हेत्वाभास के साध्यसिद्धत्व नामक भेद की स्वभावोऽपि स्वभावान्तरनियतो यो जातः तत्र उत्पत्तिरेव कार्यकारणभावात्मिका मूलम् । 

पृ. १९७ 

५६. मिलाइये : 

५७. 

ई.प्र.वि., २, पृ. १७९; भास्कर यहां आशंका करते हैं। - भा., २, पृ. १७९ 

मिलाइये : वृक्षव्यवहारयोग्योऽयं शिंशपाव्यवहारयोग्यत्वात् । न्या. बि.टी. २/१६ व्यवहारश्च ज्ञानाभिधानात्मा कार्य एव तत्र च नियतिशक्तिरङ्गीकृता भवतापि । 

तदेव, 

J 

ई.प्र.वि., २, 

पृ. १८०। भास्कर की टिप्पणी है अन्यथा व्यवहारसांकर्यापत्तेरिति भावः । - भा., २, पृ. १८० 

१२६ 

dg 

काश्मीर शिवाद्वयवाद में प्रमाण - चिन्तन 

होना) को नियत नियमायत्त सामान्यों में यही स्थिति निरपवाद रूप से मिलती है।" वस्तुतः अभिनव शब्दव्यवहारसाधन, वस्तुव्यवहारसाधन और वस्तुसाधन में अंतर करते हैं। व्यवहार का अर्थ यहाँ शब्दव्यवहारमात्र है। 'तरुरयं वृक्षत्वात्' में 'वृक्षत्वात्' रूप स्वभाव - हेतु तरु-रूप शब्दव्यवहारात्मक कार्य का साधन है, न वह तरु - रूप वस्तु ( कार्य ) का साधन है और न तरु-वस्तु के व्यवहार रूप कार्य का । ५९ 

मानना होगा। सारी व्यावृत्तियों (विशेषों) और सारे 

इससे स्पष्ट है कि बौद्ध दार्शनिकों के यहाँ हेतु और साध्य में आभास -भेद अर्थात् वस्तु-भेद न होने के कारण स्वभावहेतु पर आश्रित अनुमान वास्तविक और नवीन ज्ञान नहीं दे पाता, अतः हेतु हेत्वाभास और साध्य साध्याभास बनकर रह जाता है । " एक तरह से देखा जाए तो प्रत्यभिज्ञा नैयायिक विशुद्ध प्रमाणमीमांसीय दृष्टि से बौद्धों से सहमत दिखाई देते हैं - स्वभावहेतु से सिद्धसाधनता को लेकर । परन्तु इसको वे अपनी तत्त्वमीमांसीय दृष्टि से जोड़ कर अपने को बौद्धों से अलग कर लेते हैं उनके यहाँ व्यवहारसाधन प्रमाण की कसौटी है मोहनिवारकता, न कि अपूर्वसाधनता। उनके यहाँ साध्य (महेश्वर) तो सिद्ध ही है, केवल स्वभाव हेतु ( शक्तिमत्त्व ) से तादात्म्य के नाते मोह-निवारण ( शक्त्याविष्करण) द्वारा अव्यवहृत का लोगों से व्यवहार कराया जाता है। अपूर्व अर्थात् अनधिगत की सिद्धि तो कार्य हेतु द्वारा ही होती है। वे एक प्रकार से अनुमान के क्षेत्र को दो हिस्सों में बांट देते हैं- व्यवहारसाधन और अपूर्वसाधन । स्वभाव हेतु द्वारा व्यवहारसाधन रूप प्रमाण का मोहनिवारण में व्यापारण और कार्य हेतु द्वारा वास्तविक प्रमाण रूप अनुमान का व्यापारण, जहाँ प्रमाण का मौलिक कार्य अपूर्व का साधन है। अभिनव प्रमाणमीमांसा की दृष्टि से इसे ही अनुमान मानते हैं और इसी अर्थ में अनुमान का स्वतंत्र प्रामाण्य प्रतिपादित करते हैं। उत्पल की परिभाषा में आए कार्यहेतु शब्द की निहितार्थता इसी में मानते हैं । ६१ 

५८. 

५९. 

६०. 

६१. 

व्यावृत्तीनामेषैव वार्ता, सामान्यानामियमेव सरणिः । ई. प्र. वि., २, पृ. १८० 



न इदं वस्तुनो, नापि वस्तुव्यवहारस्य साधनम् अपितु शब्दव्यवहारस्य तदर्थं मात्रपदं, शब्दव्यवहारश्च नियत्यपेक्ष इति किमत्र चित्रं साङ्केतिकत्वेन अस्य प्रसिद्धिः । - ई.प्र.वि.वि., ३, पृ. २१३ ; न तत्र वस्तुसाधनता [.....] एतच्च पर्यायव्यवहारसाधनं, न तु वस्तुव्यवहारसाधनम्। - तदेव, पृ. २१०-२११ तस्मात् सर्वेषु स्वभावहेतुषु आभासभेदं विना व्यवहारमात्रसाधनमेव हेत्वाभासमयत्वादेव अनधिको हि तत्र साध्याभासः । - ई. प्र. वि., २, १८० ऊपर का अर्थ हमने भास्कर की महत्त्वपूर्ण टिप्पणी (अन्यथा इति शेषः । हेत्वाभासमयत्वात् साध्याभेदरूपाश्रयासिद्धरूपत्वाद् इत्यर्थः । आलोक में किया है। 

। 



भा., २, पृ. १८०) के 

ननु विकल्पमात्रमेव किमनुमानम् । नेत्याह 'अव्यभिचारी' इति । स्वभावहेतुना तादात्म्यादेव तत्प्रमाणरूपं साध्यं सिद्धमेव सत् व्यामोहव्यवहृतं व्यवहार्यते परं लोकः । कार्यहेतुना तु अपूर्वं साध्यते इति तत्रैव 

अनुमान 

१२७ 

हम प्रकृत की ओर लौटते हैं। मौलिक व्यापार अपूर्व का साधन प्रक्रिया को लेकर शैवों और बौद्धों में आकाश-पाताल का अंतर है और इसका मूल शैवों के आभासवाद में निहित है। स्वभावहेतु में उनकी मान्यता का आधार 'आभासनिकुरुम्बात्मक स्वलक्षणवाद' है, जिसके अनुसार अर्थ आभाससामानाधिकरण्य या आभासमेलन रूप व्यष्टि या वस्तु है। अपने मत की विलक्षणता - ख्यापन के लिए वे बौद्धों के मत को निरंशस्वलक्षणवाद का नाम देते हुए यह उद्घोषणा करते हैं कि आभासनिकुरुम्बात्मक स्वलक्षणवाद के मूल में नियत्युपजीवी कार्यकारणभाव है । ६२ शैवों के 

बौद्धों के विपरीत शैव स्वभावहेतु से भी प्रमाण के की सिद्धि मानते हैं। वस्तु-संघटना की आधारभूत 

६२. 

अनुमानस्य स्वतंत्रं प्रामाण्यम् । [...] तत् कार्यहेतोरेव सर्वो प्रपञ्चः पल्लवप्रायः इत्याशयेन कार्यपदम् । 

ई.प्र.वि.वि., २, पृ. १६१-६२। ऊपर लेख भाग में आए महेश्वर, शक्तिमत्त्व, शक्त्याविष्करण शब्द प्रस्तुत लेखक द्वारा प्रयुक्त हैं। अभिनव शब्दश: ऐसा कहते भी नहीं है, पर मुझे लगता है कि मोहजन्य अव्यवहार को लाकर प्रत्यभिज्ञाशास्त्र के व्यवहारसाधनरूप परार्थानुमान की योजना का अङ्ग बना देते हैं। 

तत्र च नियत्युपजीवी कार्यकारणभाव एव मूलमिति आभासनिकुरुम्बात्मकस्वलक्षणवादेन स्वमतेन स्वभावहेतुः समर्थितः । अधुना निरंशस्वलक्षणवादेऽपि अभ्युपगमवादेन अङ्गीकृते स्वभावहेतौ अवश्यं कार्यकारणभाव उपजीवितव्य इति । - ई. प्र. वि. वि., ३, पृ. २०१| अभिनव का मानना है कि उनके मत में तो स्वभावहेतु का कार्यकारणभावमूलित रूप में समर्थन तो सिद्धान्ततः होता ही है, बौद्धों में भी अभ्युपगमवाद से इसे कार्यकारणभाव पर आश्रिततया ही उपपादित किया जा सकता है। उनके अनुसार विकल्पों का स्वभाव है, एक का भेदन करना और फिर इस प्रकार से भेदित का अध्यवसाय के सहारे एकीकरण करना । इस प्रकार से सारे व्यवहारों के अध्यवसाय पर ही निर्भर होने के कारण उनमें गम्यगमकभाव तथा तादात्म्य दोनों की उपपत्ति की जा सकती है : ततस्तथाविधविकल्पाध्यवसायबलेन गम्यगमकभावश्च तादात्म्यं च भविष्यति सर्वव्यवहाराणाम् अध्यवसायमुखप्रेक्षित्वात् । (तदेव, पृ. २०१ - २०२ ) ( अभिनव का मन्तव्य पूरी तरह से धर्मोत्तर का अनुवदन करता है: निश्चयापेक्षो हि गम्यगमकभाव: [...] ततो निश्चयारूढरूपापेक्ष एव तयोर्भेदो युक्तः, वास्तवस्त्वभेद इति । - न्या. बि. टी. २ / २१-२२) । इसलिए धर्मकीर्ति का कार्यकारणभाव की प्रधानता न दिखाकर व्याप्ति ( प्रतिबन्ध) में स्वभाव की नियामकता पर इतना जोर डालना अभिनव की समझ में नहीं आता : तेन यत् भट्टेन प्रतिबन्धसिद्धौ स्वभावप्रतिबन्धस्य प्रधानत्वं समर्थितं, न तत् न्यायमनुयायीति दर्शितम् । (ई.प्र.वि.वि., ३, पृ. २०२) लेकिन अभिनव चेताते हैं कि दोनों पक्षों में साम्य को इसके आगे खींचना ठीक नहीं होगा, क्योंकि बौद्धों में वस्तुतः स्वभाव तो है ही नहीं, केवल स्वभावत्व का अभिमान है जो गम्य और गमक के बीच शब्दप्रयोग के बल से आभासित सामानाधिकरण्य के अध्यवसाय से उत्पन्न हुआ है। समर्थन-प्रदर्शन के इस उपक्रम के पीछे अभिनव का उद्देश्य अपने तांत्रिक मत का पोषण रहा है, यह वह स्वयं स्वीकार करते है तान्त्रिकहेतुलक्षणसमर्थनाय प्रयोगबलावभासितसामानाधिकरण्याध्यवसायवशाद् अयं स्वभावत्वाभिमानो, न तु वास्तवमत्र स्वभावत्वम् । (तदेव ) 

१२८ 

काश्मीर शिवाद्वयवाद में प्रमाण - चिन्तन 

यहाँ स्वभावहेतु के अङ्गीकरण का आधार है उसकी वस्तुसाधनता और अपूर्व ज्ञान को उत्पन्न कर सकने की क्षमता। यहां वृक्षत्व और शिंशपात्व दो भिन्न स्वतंत्र आभास, साम्प्रदायिक शब्दकोश में वस्तु, हैं जो ईश्वर की नियतिशक्ति द्वारा अपने-अपने में सामानाधिकरण्य संबंध में नियत किए गए हैं । ६३ प्रस्तुत दृष्टान्त (वृक्षोऽयं शिंशपात्वात् ) में फलत: मोहापसारी होने पर भी जहाँ वृक्ष का प्रत्यक्षप्रमाणदृष्टत्व हेतु के रूप में सामने नहीं लाया जाता, बल्कि शिंशपात्व ही आगे लाया जाता है, वहाँ वृक्षत्व अप्रमित ( प्रमाण में अविषयीकृत) रहता है। अतः 'वृक्षत्व' का साधक स्वभाव - हेतु ( ' शिंशपात्व' ) मूलक अनुमान अपूर्व का साधक माना जाएगा । ६४ इस प्रकार स्वभावहेतु वाले अनुमान निश्चित रूप से वास्तविक और नवीन ज्ञान को जन्म देते है। 

व्याप्ति - ग्रहण 

इस प्रकार शैव योजना में कार्यकारणभाव अनुमान का मूलाधार बनता है। कार्य, जो कारण का उत्पाद है, कारण के अनुमान में लिङ्ग या हेतु (कार्यलिङ्ग) बनता है। आभासवाद, जो यह मानता है कि प्रकाशमानता या आभासरूपता ही वस्तु की सत्ता है, की दृष्टि से यहाँ एक तात्त्विक कठिनाई उठ खड़ी होती है। पर्वत पर जिस कारणभूत अग्नि का कार्यभूत धूम से अनुमान किया जा रहा है वह अग्नि तो परोक्षत्वेन 'अनाभात' है, ६५ फलतः वह ' अवस्तु' है। अतः इस बात का ही क्या प्रमाण कि अनुमान क्षण में अनाभात अग्नि (कारण) से ही धूम (प्रत्यक्ष - दृष्ट कार्य) की उत्पत्ति हो रही है। ऐसी स्थिति में धूम से उसकी कारणभूत अग्नि का अनुमान कैसे होगा । १६ इसका उत्तर उत्पल 

६३. तस्मात् नियतः शिंशपाभासवृक्षाभासयोः पूर्वनीत्या सामानाधिकरण्याभासो हेतुबलात् । ततः स्वभावोऽयं 

हेतुहेतुमद्भावमूल एव । ई. प्र. वि., २, पृ. १८०-१८१ 

६४. 

६५. 



मोहनिवर्तनफलत्वेऽपि यत्र प्रत्यक्षप्रमाणदृष्टत्वं न पुरः सरीक्रियते हेतुतया अपितु शिंशपात्वमेव तत्र तद्वृक्षत्वम् अप्रमितमेव अभिप्रेतम् इति अपूर्वप्रसाधकं तत्र स्वभावहेत्वनुमानम् । - ई. प्र. वि.वि., ३, पृ. १७८ सच पूछा जाए तो यही परोक्षता अनुमान व्यापार की प्रयोजक है, अन्यथा तो यह प्रत्यक्ष का विषय होता । 

६६. नन्वाभासवस्तुत्ववादेऽनाभातस्य अग्नेरवस्तुत्वम् इत्यनाभातेन कथं धूमो जन्यते, ततश्च धूमादने: कारणस्य कथमनुमानम् ? - ई.प्र.वि. २, पृ. १८२ । शैवों के मन में इस शंका को उठाने का एक कारण और भी है। इसकी चर्चा वे ज्ञानाधिकार में पहले कर चुके हैं। सौत्रान्तिक सारे बाह्य पदार्थों को अनुमेय मानते हैं और इन्द्रियानुमान को आधार बनाकर प्रतिबिम्बित ज्ञानाकारों से स्वसदृश, अर्पक, बिम्बभूत, सर्वथा अनाभात, बाह्य पदार्थों का अनुमान करते हैं। वहाँ भी कारण अनवभात है, यहाँ भी। अंतर केवल इतना है कि वहाँ न केवल अनुमानकाल में अपितु व्याप्तिग्रहण काल में भी कारण अनाभात है और यहाँ सिर्फ अनुमानकाल में । शैव वहाँ इन्द्रिय को कारणभाव से 

10 

अनुमान 

१२९ 

व्याप्तिग्रहण-प्रक्रिया के सूक्ष्म विश्लेषण द्वारा देते हैं। स्थिति इस प्रकार है। रसोई में एक बार पहले प्रत्यक्ष और अनुपलम्भ से" अग्नि (के आभास) और धूम (के आभास) के मध्य कार्यकारणभाव का ग्रहण हो चुकता है । यद्यपि कारणता नियम का मूल प्रारूप शैव बौद्धों 

६७. 

व्याप्तिग्रहण काल में अवभात मानते हैं, और एक प्रकार से उसी उत्तर में एक नया आयाम जोड़ते हुए यहाँ अनुमान काल में भी कारण की अनाभातता, फलतः अवस्तुता का निराकरण करते हैं। यहाँ अनुमीयमान कारण परोक्ष है, अनवभात या अनाभास नहीं । 

शैवों के यहाँ प्रत्यक्ष-अनुपलम्भपञ्चक के आधार पर व्याप्तिनिश्चय होता है : प्रत्यक्षानुपलम्भपञ्चकादेव अस्मद्दर्शनोचितान्तर्मुखस्वसंवेदलक्षणस्वतन्त्रात्मतत्त्वविश्रमादेव कार्यकारणतासिद्धिः । तत्रापि च सार्वत्रिकतानिश्चये [.....] भगवन्नियतिशक्तिरेव प्रभवन्ती निरूपणीया । (ई.प्र.वि.वि., ३, पृ. २०५ ) । तीन अनुपलम्भ और दो प्रत्यक्ष मिलकर इस पंचक को बनाते हैं। (१) अग्नि के प्रत्यक्ष होने पर, (२) धूम को न देखना, (३) फिर धूप को प्रत्यक्ष से देखना, (४) अग्नि को न देखने पर, (५) धूम को भी न देखना, ये पांच (दो उपलम्भ + तीन अनुपलम्भ) अन्वयव्यतिरेक के द्वारा कार्यकारणभाव अर्थात् व्याप्ति का ग्रहण कराते हैं : इह अग्नौ प्रत्यक्षे धूमं नोपलभते, ततो धूमं प्रत्यक्षेण पश्यति, अग्निं तु यदि न उपलभते धूममपि नोपलभते इति प्रत्यक्षाभ्याम् अनुपलम्भैश्च इति पञ्चकात् कार्यकारणभावो धूमाग्न्योः सिध्यति । (ई.प्र.वि., १, पृ. ३५) पहले तीन से अन्वय (अग्नि, धूमाभाव, धूम) और बाद वाले दो से व्यतिरेक (तदेव, पृ. ३६०, भा., १, पृ. ३५९) द्वारा हेतु और साध्य का संबंध ग्रहण होता है। विवृत्तिविमर्शिनी में ई.प्र.का. १/७/४ की व्याख्या में अभिनव इस क्रम को पलट देते हैं। वहाँ पहले व्यतिरेक और फिर अन्वय के माध्यम से इसी प्रत्यक्षानुपलम्भ-पञ्चक की चर्चा करते है (२, पृ. ३४५ ) : (१) इह अग्नेरनुपलंभे (२) धूमस्य अनुपलम्भ: ( ३ ) ततोऽग्नेः प्रत्यक्षतया उपलम्भेऽपि ( ४ ) तत्काल अनुपलब्धधूमस्य (५) अनन्तरक्षणे प्रत्यक्षीभावाद् उपलम्भ इत्येवं प्रत्यक्षद्वयम् अनुपलम्भत्रयम् इति प्रत्यक्षानुपलम्भपञ्चकं प्रसाध्य अन्वयव्यतिरेकसिद्धिपरमार्था कार्यकारणभावस्य प्रसिद्धिमभिमन्यन्ते । चित्तानुबोधशास्त्र में भास्करकण्ठ इन्हें लिङ्ग के अन्वयव्यतिरेकात्मक पांच रूप कहते हैं। इनसे संरचित प्रमाण अनुमान है, जिससे वस्तु या अर्थ का बोध होता है : अन्वयव्यतिरेकैस्तु तद्वत्पञ्चभिरन्वितम्। रूपैर्लिङ्गं बुधैः प्रोक्तमत्र मानं ततोऽर्थधीः ।। (१/१८८) सच पूछा जाए तो शैव अन्वय और व्यतिरेक में मौलिक अंतर नहीं करते। प्रत्यक्ष का साधन अन्वय है और अनुपलंभ का व्यतिरेक। चूँकि अभाव यहाँ भावान्तर है, अतः अनुपलंभ का अर्थ है अन्योपलम्भ ( अनुपलम्भोऽपि अन्योपलम्भरूप आभासमात्रविश्रान्त एव ई.प्र.वि., १, पृ. २३३ ) । कार्यकारणभाव का निश्चय अन्वयव्यतिरेक से इसलिए होता है कि चाहे अन्वय हो या व्यतिरेक दोनों दो नियत संबंधियों की अपेक्षा करते हैं : इह हि व्यतिरेको नाम अन्वयसचिवः कार्यकारणभावात्मा प्रस्तुतः । कार्यकारणभावश्च वस्तुनी एवेति व्यतिरेकोऽपि अन्वयवत् नियतवस्तुद्वयपरमार्थ एव । - ई.प्र.वि.वि., ३, पृ. २२० जब केवल प्रत्यक्ष एवं अनुपलंभ अभिप्रेत हैं तो द्विवचन का, और जब प्रत्यक्षानुलम्भपञ्चक अभिप्रेत है तो बहुवचन का प्रयोग करते हैं किन्तु रहते वे भावनिष्ठ ही हैं : इत्येवं प्रत्यक्षानुपलंभाभ्यां तैर्वा भावनिष्ठोऽन्वयव्यतिरेकात्मा कार्यकारणभाव: साध्यते । 

तदेव 

+ 



१३० 

काश्मीर शिवाद्वयवाद में प्रमाण - चिन्तन 

से लेते हैं, पर विज्ञानवाद के मत का अनुसरण करने पर व्याप्ति बनती नहीं दीखती । सच पूछा जाए तो उनके यहाँ हेतु और साध्य का अविनाभाव एक तरह से सभी प्रमाताओं को आभात नहीं होता, कुछ को ही आभात होता है। क्योंकि विज्ञानवाद के अनुसार हर संतान के आभास दूसरी संतान के आभास से भिन्न होते हैं। अतः अग्नि और धूम के आभासों के मध्य जिस कार्यकारणता का ग्रहण होता है, वह उसी प्रमातृविशेष का होता है । दूसरी (प्रमातृ - ) संतान के अग्नि और धूम के मध्य इस कार्यकारणता का ग्रहण नहीं होता, क्योंकि एक सन्तान को दूसरी सन्तान के बारे में कुछ पता नहीं होता। ऐसी स्थिति में अपने संतान ( एक प्रमाता की संतान) गत धूमाभास से कीड़े-मकोड़े से लेकर सर्वज्ञ पर्यन्त अन्य प्रमातृसन्तानगत अग्नि का अनुमान संभव नहीं है। इस प्रकार विज्ञानवाद में व्याप्ति की सार्वत्रिकता और फलतः सार्वकालिकता सध नहीं पाती। काश्मीर शैवों की स्थिति इससे भिन्न है। इस दर्शन में व्याप्ति - ग्रहण के समय अग्नि का आभास और धूम का आभास सभी प्रमाताओं, जिनकी उपस्थिति की उस स्थल में संभावना की जा सकती है, को एक या समान ही होता है।" यह एकता परमेश्वर की नियति शक्ति के द्वारा संपादित होती है। आभासवाद के अनुसार जब रसोई में ( या अन्यत्र ) एक या एकाधिक प्रमाता प्रत्यक्ष या अनुपलम्भ पूर्वक अग्नि और धूम के मध्य अविनाभाव संबंध का ग्रहण करते हैं तो यह संबंध अग्निसामान्य और धूमसामान्य के मध्य होता है, यद्यपि जहाँ तक प्रत्यक्ष का संबंध है वह विशेष का ही होता है। अर्थात् बुद्धि, देह, स्थान, काल आदि के भेदों के बावजूद आभासवाद के अनुसार, नियतिशक्ति अग्नि और धूम इन दो आभासों के विषय में सारे प्रमाताओं को एक कर देती है । " दूसरे शब्दों में अग्नि और धूम के आभास सारे प्रमाताओं के प्रति 'एक' हो जाते है, जैसे बाह्यार्थवादी न्याय आदि दर्शनों में । यही बात शैवों को विज्ञानवादियों से भिन्न करती है। अभिनव कहते हैं कि सौगतों का अनुमानविषय अपोहरूप होने के कारण अवस्तु है, उसकी प्रवर्तकता पहले देखी हुई स्वलक्षणरूपता के अध्यवसाय पर निर्भर करती है। पर यह बात भी वस्तुतः टिकती नहीं, क्योंकि निरंशस्वलक्षणात्मक वस्तुवादी बौद्धों के यहाँ पर्वत पर अग्नि पूर्वप्रत्यक्ष का विषय है ही नहीं, अतः उसका अध्यवसाय भी असंभव है और रसोई घर की आग पर्वतगत अग्नि से भिन्न है। फलतः अनुमान द्वारा प्रमित वस्तु की प्रवर्तकता खटाई में पड़ जाती है। शैवों के यहाँ अग्न्याभास 

६८. इह तु दर्शने व्याप्तिग्रहणावस्थायां यावन्तस्तद्देशसंभाव्यमानसद्भावाः प्रमातारस्तावतामेकौऽसौ 

धूमाभासश्च वहन्याभासश्च बाह्यनये इव तावति तेषां परमेश्वरेणैक्यं निर्मितम् इति हि उक्तम् । ई.प्र.वि., २, पृ. १८३ 

६९. 

६९ 

तत्रापि क्वचित् आभासे प्रमातृन् एकीकरोति नितम्बिनीनृत्त इव प्रेक्षकान् । तावति हि तेषामैक्यम् । तदेव, १, पृ. २३९ 



अनुमान 

090 

१३१ 

ही वस्तु है और सर्वत्र एक है । ७° फलत: अपनी या अन्य की विज्ञान संतति के संदर्भण के बिना 'धूमाभासमात्र अग्न्याभासमात्र का कार्य है' इस व्याप्ति का ग्रहण हो जाता है। कार्याभास, कारणाभास और प्रमाता इनकी सामान्य रूप एकाकारता का स्वाभाविक परिणाम यह होता है कि व्याप्ति का ग्रहण एक ही बार में हो जाता है । ७१ व्याप्तिग्रहण के बाद दुबारा धुएँ, जो स्वविज्ञानसन्तानवर्ती है, को देखते ही इस पर्वत पर जो धूमाभास है वह भी अग्न्याभास से ही है' इस व्याप्ति को याद कर अग्निसामान्य का अनुमान करता है 'इस पर्वत पर अग्नि है' । तात्पर्य यह कि वह प्रमातृविशेष, जो अनुमान कर रहा है, पहले ( वहाँ पर विद्यमान ) अन्य प्रमाताओं के साथ उस धूमविशेष (जो पर्वत की चोटी पर दिखाई पड़ रहा है) के साथ एकाकार होता है; तदनन्तर वहन्याभास के सामान्य अंश, 

७०. 

७१. 

सौगतानामपि अनुमितम् अपोहरूपम् अवस्तु पूर्वदृष्टस्वलक्षणरूपतावसायविश्रान्तेनैव अर्थक्रियार्थिनाम् अर्थनीयं प्रवर्तकं च भवति । तेषां तु एतत् स्वलक्षणात्मकनिरंशवस्तुवादिनाम् समर्थयितुमशक्यं गिरिवर्तिनोऽदृष्टत्वाद् अनध्यवसेयत्वात् महानसवर्तिनश्च ततोऽन्यत्वात् । अस्माकं तु वहन्याभास एव वस्तु च एकश्च सर्वत्र इति न दोषः । - ई.प्र.वि.वि., १, पृ. १०९ 

इति व्याप्तिरेकवारं शक्या गृहीतुम् । - ई.प्र.वि.वि., ३, पृ. २१५ शैव भूयोदर्शन से व्याप्ति नहीं मानते। इस दृष्टि से उनका नैयायिकों से भी मतभेद है। वैयाकरणों की भांति शैव सकृद्दर्शन से हेतुभाव का निश्चय मानते हैं : सकृद्दर्शनादपि हेतुभावोऽवगम्यते । यस्य हि यज्जनकं न भवति तस्मात् (सकृदपि तत्र न जायते ) | ( वाक्यपदीय ३/१, पृ. २५२ १ / ७-८ अय्यर द्वारा उद्धृत, पृ. ३२३ ) इसका एकमात्र कारण यही है कि यदि कोई वस्तु कारण नहीं है, तो उससे कार्य की उत्पत्ति एक बार भी संभव नही है। किसी दूसरे हेतु की कल्पना या आशंका कार्य-कारणभाव की मर्यादा को ही ध्वस्त कर देगी। (द्र. अभि. तंत्राग, पृ. २४४ ) वस्तुतः शैवों का मानना है कि व्याप्ति का आधार नियति शक्ति द्वारा अवभासित आनन्तर्य - नियम है, भूयोदर्शन नहीं। एक तो, 'धूम को अग्नि के अनन्तर ही होना चाहिए इस तात्कालिक दर्शन के सर्वत्र उपलब्ध न होने के कारण भूयोदर्शन में विश्वास जम नहीं पाता। दूसरे, भूयोदर्शन में प्रत्यक्ष- सामग्री के बीच में अपनी सन्निधि को भी बलात् प्रविष्ट कराने के कारण ('यदि मैं इस जगह द्रष्टा के रूप में न होता तो धूम भी न होता ' ) परदर्शन ( मद्रूप प्रमाता की दर्शनक्रिया) का उपजीवी होने के कारण इस निश्चय में आगम या शब्दप्रमाण ( मद्रूप द्रष्टा के वचन का प्रमाण) को स्वीकार करना होगा : केवलं स्वसंवि- द्विजृम्भावशादेव यत्र नियतिशक्त्या आनन्तर्यनियमोऽवभास्यते तत्र जाग्रद्-व्यवहारः कारणतानिश्चयश्च । ततो कुतोऽयं निश्चय: अग्न्यनन्तरेणैव धूमेन भवितव्यं तात्कालिकस्य दर्शनस्य सर्वत्र अव्यापारात् भूयोदर्शनेऽपि अनाश्वासात् । भूयो दर्शने च सामग्रीमध्ये स्वात्मसन्निधानस्य प्रवेशितत्वात् [...] परदर्शनेन तथानिश्चये आगमोऽङ्गीकृतो भवेत् । (ई.प्र.वि.वि., २, पृ. ८७) भूयोदर्शन में अभिनव अनवस्था, अन्योन्याश्रयता, सारी व्यावृत्तियों की सार्वकालिक एकरूपता की असंभावना आदि अनेक विप्रतिपत्तियों की चर्चा करते हैं। साथ ही वे यह भी स्पष्ट करते हैं कि यह आनन्तर्य धूम और अग्नि के स्वरूप का अङ्ग नहीं है, वह केवल नियति के कारण निर्धारित होता है। उनका स्वरूप तो तत्तत्प्रत्यवमर्शरूप ही है। तदेव, पृ. ८७-८८ 

G 

१३२ 

काश्मीर शिवाद्वयवाद में प्रमाण - चिन्तन 

जिसमें परोक्षरूपता का अंश जुड़ा हुआ है (अर्थात् परोक्ष) और जो (वह्नि के ) विशेषाभासों से अलग है, के विषय में ( वहाँ पर वर्तमान) अन्य प्रमाताओं के साथ वहन्याभासग्रहण के माध्यम से एकत्व को प्राप्त करता है । ७२ निष्कर्षतः कार्यकारणता - ग्रहण में सारे कार्य और कारण रूप आभास भी एक हैं और कीड़े-मकोड़े से लेकर सदाशिव तक प्रमाता भी एक है। अतः सन्तानगत परिनिष्ठता आड़े नहीं आती । ७३ 

सन्तानगत परनिष्ठता की अकिंचित्करता पर शैव प्रमाणशास्त्री कुछ अधिक गम्भीरता से विचार करते हैं। बाह्य विषय जैसे घटाभास और इस नाते धूमाभास और अग्न्याभास आदि देवदत्त और विष्णुमित्र में भले ही एक जैसे हों, परन्तु जो व्यक्तिनिष्ठ चेष्टाएँ या मानसिक व्यापार हैं, उनमें यह ऐक्य या अभेद कैसे होगा ? उदाहरण के लिए वक्ता में बोलने की क्रिया का रूप है 'बोलता हूँ' (व्यपाहरामि ), जब कि श्रोता में रूप होता है 'बोलता है' (व्याहरति)। इनमें अभेद कैसे होगा, भेद होने पर अनुमान कैसे होगा ? ७४ 

इस शंका का अभिनव अत्यन्त सूझभरा उत्तर देते हैं। जो कुछ भी बाह्येन्द्रियों से गृहीत होता है, वह सब सर्वप्रमातृसाधारण होता है। इस प्रकार जब कान में 'घड़ा लाओ' शब्द पड़ता है, तब 'कथन' या 'व्याहरण' पद से वाच्य वह शब्द सुनने और बोलने वाले दोनों को एक-सा ही प्रतीत होता है। अपने व्याहराभास ( ' व्याहरामि' बोलता हूँ) की तरह वह निर्विकल्प होकर भी श्रोता को स्वसंवेदन से ज्ञात होता है । परन्तु विकल्पन की स्थिति में और पर के संस्कार के कारण परता का अध्यवसाय होने पर भी केवल कथन या व्याहरण मात्र के अन्यथाभाव या अन्यत्र स्थित होने के कारण वह परता-बोध बेकार ही होता है, जैसे नील ज्ञान में स्थिरता का प्रत्यय अकिंचित्कर रहता है। व्याप्तिग्रहण काल में भी उसी व्याहरणाभास से ही व्याप्ति बनती है। उस विशिष्ट व्याहरणाभास ( व्याहरति) से उस शरीर ( पर / अन्य के शरीर ) के साथ होने वाली 'बोलू' ( व्याहरेयम्) इस इच्छा का यह अपने में ही विश्रान्त ( अस्मदर्थविश्रान्त) रूप में अनुमान करता है।" इस प्रकार तावति धूमाभासविशेषे प्रमात्रन्तरैः सह एकीभूय वहन्याभाससामान्याभासांशे परोक्षरूपांशसहिते विशेषाभासान्तरविविक्ते प्रमात्रन्तरैः साकमेकीभवति इति यावत् । ई. प्र. वि., २, पृ. १२४ ततश्च भगवान् सदाशिवो जानाति इत्यतः प्रभृति क्रिमिरपि जानाति इत्यन्तम् एक एव प्रमाता इति फलत: सर्वज्ञत्वं प्रमातुः । ई.प्र.वि., १, पृ. ७६-७७ 

७२. 

७३. 

७४. 

७५. 

ननु घटाभासो देवदत्ते विष्णुमित्रे च तुल्य इति भवतु एकः व्याहाराभासस्तु व्याहर्तरि 'व्याहरामि' इति, एवं श्रोतरि 'व्याहरति' इति, तत्कथमनयोरभेदः, भेदे च अनुमानं न युक्तम् । ई.प्र.वि.वि., २, 

पृ. १५१ 



व्याप्तिग्रहणकालेऽपि तेनैव व्याप्तिः । ततो विशिष्टाभासात् तच्छरीरसहभाविनीं व्याहरेयम् इति इच्छाम् अस्मदर्थविश्रान्ताम् अनुमिमीते । - तदेव 

1अनुमान 

१३३ 

उसे यह बोध होता है इस शरीर में 'बोलूँ' यह आभास केवल इस शरीर में अपनी प्रमातृताभिमान की दृढ़ता के कारण होता है, इसी शरीर को यदि दूसरे का या परतया, माना जाए तो बोध होगा कि 'बोलता है'। अत: अन्य ( ' पर ' ) प्रमाता की इच्छा भी अनुमान का विषय न होकर स्वसंवेदनतया ऊहन का विषय है । ७६ 

आभासवाद की शब्दावली में अपने स्वसंवेदन में होने वाला व्याहाराभास विषयक अनुमान केवल व्याहारमात्र की सिद्धि करता है ( व्याहारमात्रसाधनम् ) । लेकिन विकल्प बोध में 'बोलता हूँ' और 'बोलता है' ये दोनों आभासमेलनात्मक हैं। एक में अहन्ताभास के साथ और दूसरे में देहाभास के साथ व्याहरण रूपी अतिरिक्त आभास का मिश्रण होता है। अतः अधिकाभास ( अहंतया / देहाभासतया) का परिहार कर जो व्याहरण रूप एकमात्र आभास बचता है, उसे ही हेतु मानना चाहिए। वह चूंकि एकात्मक ही होता है, न कि विज्ञानवाद की तरह भिन्नस्वभाव, अतः हेतु की एकरूपता सुरक्षित रहने से व्याप्ति - निर्माण और तज्जन्य अनुमान में कोई विप्रतिपत्ति नहीं होती । ७७ 

ge 

इस प्रकार हम देखते हैं कि अनुमान में जिस अग्नि को परोक्षत्वेन अनाभात फलतः अवस्तु समझा गया था, वह न तो अनाभात है और न अवस्तु । वह वस्तु है। परोक्ष होने पर भी वह सारे प्रमाताओं के प्रति अपने सामान्यांश में एक है, अतः वह पर्वतस्थ धूमविशेष का कारण है। इस निश्चय से कि धूम इसका अव्यभिचारी लिङ्ग या गमक है, उसी का अनुमान में व्यापार होता है। अतः शैव मत में बाधा नहीं होती । भास्कर के शब्दों में 

ई.प्र.का. १/१/५ ; और भी देखिए अरिंदम चक्रवर्ती का लेख “ Arguing from Synthesis to the Self: Utpala and Abhinavagupta Respond to Buddhist No-Self-ism" ya¤ farg: Synthesis Goes Beyond the Individual: From Other times to Other Subjects., (fa लेखक के सौजन्य से ) | 

७६. 

७७. 

इदं व्याहारमात्रसाधनम् अनुमानं मौलिके सिद्धे स्वसंवेदने, आभासमेलनात्मकं च इदं व्याहरामि, व्याहरति इत्युभयमपि एकम् अहन्ताभासेन, अपरं देहाभासेन व्याहरणाभासाधिकेन मिश्रं यतः, ततस्तदधिकाभासपरिहारे यत् व्याहरणाभासरूपम् एकतया चकास्ति तदेव हेतूकर्तव्यम् । तच्च एकरूपमेव, न तु विज्ञाननय इव भिन्नस्वभावमिति न कश्चन विरोधः । - ई.प्र.वि.वि., २, पृ. १५२ ७८. भूयस्तत्तत्प्रमात्रेकवन्याभासादितो भवेत्। 

परोक्षादप्यधिपतेर्धूमाभासादि नूतनम्।। 

कार्यमव्यभिचार्यस्य लिङ्गम् [.....]। 



ई.प्र.का. २/४/१२-१३, 'भूय:' के दो अर्थ हैं (१) 'व्याप्तिग्रहण के अनन्तर' और (२) 'ढेर सारे प्रमाताओं का' (भूयसाम् ) : भूयश्च पुनरपि भूयसां 

वा अन्वयव्यतिरेकपर्यायेण अनियतानां तेषां क्रिमिसर्वज्ञपर्यन्तानां प्रमातृणाम् एक एव यो वहन्याभासो न तु सन्तानभेदेन भिन्नः । (ई.प्र.वि.वि., ३, पृ. २१५ ) 



i 

1 

१३४ 

काश्मीर शिवाद्वयवाद में प्रमाण - चिन्तन 

उत्पल के मत का इस प्रकार संग्रह किया जा सकता है: न केवल व्याप्तिग्रहणकाल में अपितु अनुमानकाल में भी ( अग्नि आदि के साथ उठा) नया धुआँ कारणभूत ( = अधिपति), अदृश्य होने के कारण परोक्षतया स्थित, उन-उन प्रमाताओं में एकीभूत वहन्याभास से ही होता है, अतः कार्यभूत धूम (कारणभूत अग्नि का ) अव्यभिचारी लिङ्ग होता है । ७९ 

यहाँ पर शैव, अनुमान से संबद्ध, एक चिरन्तन विरोधाभास को भी सुलझाने का प्रयास करते हैं। कारणता - नियम से साधित व्याप्ति के आधार पर प्राप्त अनुमेय को नूतन या अपूर्व माना गया है, तभी प्रमाण लक्षण - अपूर्वज्ञात का ज्ञान - की सार्थक प्रवृत्ति मानी जाती है। प्रश्न है कि अनुमान का स्वभाव तो निगमनात्मक है, अर्थात् अनुमानजन्य ज्ञान तो अपने प्रतिज्ञावाक्य और हेतुवाक्य से निगमित होने के कारण मूल प्रतिपत्ति में ही अंतर्गर्भित है, अतः उसे नया, नूतन या अपूर्व कहना आपाततः समंजस नहीं लगता।" संभवतः एक उत्तर जो प्रायः दिया जाता है और जो अवयवी को अवयवों से भिन्न मानने वाले नैयायिकों के अनुगुण कहा जा सकता है वह यह है कि अनुमानजन्य ज्ञान अवयवी है, एवं प्रतिज्ञा / हेतु आदि अपने से भिन्न अवयवों से निगमित होने के कारण अपूर्व है। पर यहाँ कमजोरी यह है कि अवयवी का अवयवों से निगमन नहीं होता, अपितु अवयवों में अवयवी रहता है। शैवों का दूसरा विकल्प नवीनता को स्फुटतरता की शब्दावली में समझाने का हो सकता है, पर वहाँ दो कठिनाइयां है कि साध्य परोक्ष होता है और दूसरे, या कहिए कि इसी कारण से, स्फुटतरता का संबंध प्रत्यक्ष से जोड़ा जाता है। अतः यह निदान भी कारगर नहीं होता। तीसरा विकल्प है कि अनुमान से प्राप्त ज्ञान विषय का विशेषीकरण करता है। अभिनव के विवेचनों के आलोक में इसे विकल्पनविशेषीकरण कहा जा सकता है, ठीक जैसे प्रत्यक्ष में स्फुटीकरण होता है। जैसा कि हम पहले ही देख चुके हैं, अनुमेय के सामान्याभास होने पर भी उसका अनुमान के द्वारा प्राप्ति योग्य या प्रवृत्तियोग्य वस्तु के रूप में निश्चयरूप विकल्पन होता है, यही उसकी अपूर्वता है। 9 व्याप्ति की पूर्वकालता होने पर भी अनुमान की पश्चात्वर्तिता का यही रहस्य है। इस प्रकार व्याप्ति विशेष से सामान्य की ओर जाने की प्रक्रिया है और अनुमान सामान्य से विशेष की ओर आने की। यदि इसे विशेषीकरण माना जाए तो शैव इसके बीज कारणता या अविनाभाव के ग्रहण की अपनी मौलिक स्थापना में पाते हैं। जो कारण है उसी से कार्य जन्म लेता 

७९. भा., २, पृ. १८५ 

८०. 

८१. 

प्रसिद्ध दर्शनवेत्ता राजेन्द्रप्रसाद अपनी Dharmakirti's Theory of Inference, पृ. XLiii पर यह प्रश्न उठाते हैं। 

ई.प्र.वि.वि., २, पृ. १५६ 

अनुमान 

१३५ 

है और उसी कार्यरूप हेतु से कारणरूप साध्य का अनुमान नूतन कहा जाएगा। यदि अन्य किसी हेतु से उसी कारण का अनुमान किया जाता है तो वह नूतन नहीं होगा, अपूर्व नहीं होगा । यहाँ पर शैव गड़रियों की हांडी (गोपालघटिका ) का प्रसिद्ध दृष्टान्त लेते हैं और दिखाते हैं कि हांडी में बुझे हुए कोयलों से निकलनेवाला धुआँ स्वगृहीत व्याप्ति वाली अग्नि से नहीं अपितु दूसरे के पास रहने वाली हांडी के कोयलों से ही उत्पन्न माना जाएगा और उससे यदि परोक्ष अग्नि का अनुमान किया जाएगा तो वह न तो नूतन होगा और न ही प्रामाणिक । २ दूसरे शब्दों में यहाँ हेतु, हेतु न होकर हेत्वाभास होगा। सादृश्य या अविवेक पर आश्रित यह तथाकथित अनुमान स्वसाध्य वस्तु का विशेषीकरण करने में असफल रहेगा। अभिनव आगाह करते हैं कि आनुमानिक निर्णय में हमें बहुत सावधान रहने की आवश्यकता है। 

ऊपर हम देख आए हैं कि विज्ञानवादियों की आलोचना के द्वारा शैव परम्परावादी अपने मत की प्रतिष्ठा करते हैं। परन्तु यह आलोचना विध्वंसात्मक न होकर रचनात्मक है। क्योंकि शैवों का मानना है कि विज्ञानवाद के लक्ष्यों की प्राप्ति - अनुमान समेत सारे प्रमाणफलों की पारमार्थिक विज्ञानरूपता - शैवों की पद्धति से ही शक्य है। वे इस बात को दुहराते हैं कि ज्ञान की अखण्ड यात्रा में प्रमाण, और इसीलिए अनुमान की भूमिका आंतरालिक मात्र है। व्याप्ति के ग्रहण काल में (यदि इसका यौक्तिक विस्तार करें तो स्मरणात्मक धारण की निरन्तरता में) और अनुमिति अर्थात् अनुमित्याकार अंतर्विमर्श के क्षण हमारा बोधव्यापार प्रमातृनिष्ठ होने के कारण अहंतया ही होता है, केवल अनुमान अर्थात् प्रमाण-काल में ही इदंतया होता है। अतः अनुमान से भी प्रमाण और प्रमा और उनके द्वारा प्रमाता और विषय का अभेदन होता है, फलत: चिद्रूपता अबाधित रहती है । ८४ 

अनुमान के अङ्ग, घटक या अवयव 

८२. 

अनुमान के अङ्ग, घटक या अवयवों की संख्या या स्वरूप के विषय में हमारी 

[.....] अन्यप्रमातृगात् । तदाभासस्तदाभासादेव त्वधिपतेः परः ।। ई.प्र.का. २/४/१३ ८३. इति तथाभूतात् धूमाभासात् कथमकारणभूतो वहन्याभासोऽनुमीयताम् इत्यभिप्रायशेषः । कुशलाश्च लक्षयन्त्येव विवेकम्, अस्यार्थस्यानुमानिकबहुतरव्यापारोपयोगिनो यत्नेन व्युत्पत्तिः कार्या । - ई.प्र.वि., २, पृ. १८६ - १८७ अभिनव की इस सावधानी का परिचय रस के प्रकरण में शंकुक के मत की समीक्षा और शब्दवृत्ति के संदर्भ में रुय्यक द्वारा की गयी महिमभट्ट की समीक्षा में भूरि भूरि मिलता है । 

८४. 

अनुमानं हि अत्र विद्युत्प्रभान्यायेन मध्ये परम् इदन्तां भासयति, मूले व्याप्तिग्रहणावसरे, पर्यन्ते च अनुमितप्रतिपत्तिप्रतिष्ठाकाले अहमित्यत्रैव विश्रान्तत्वात् । - ई.प्र.वि.वि., १, पृ. १०८ 

१३६ 

काश्मीर शिवाद्वयवाद में प्रमाण - चिन्तन 

T 

सूचनाएँ सीमित हैं। मालिनीविजयवार्तिक में अभिनव चार घटकों का उल्लेख करते हैं पक्ष, पक्षधर्म, पक्षधर्म की व्याप्ति और उस व्याप्ति का बोध ( तत्प्रतीति ? ) । इसका स्वरूप क्या है, इसको लेकर वे मौन हैं। विवृति - विमर्शिनी में तीन अंगों का उल्लेख हुआ है - अन्वय, व्यतिरेक और पक्षधर्मता । अन्वय-व्यतिरेक को यदि व्याप्ति या अविनाभाव का प्रतीक माना जाए तो तीन अङ्ग होंगे - व्याप्ति, पक्ष और पक्षधर्मता ( पक्ष की गणना पक्षधर्मता से आक्षिप्त होती है)। पक्षधर्मता ( हेतु का पक्ष में पाया जाना) का ग्रहण अनुमानकालिक प्रत्यक्ष से होता है, और व्याप्ति का ग्रहण पूर्वकालीन प्रत्यक्षविकल्प से। व्याप्ति नान्तरीयक संबंध का नाम है, जिसका स्वरूप है हेतु और साध्य के मध्य आधाराधेयता का सामान्यभाव से ग्रहण | " जिसमें हेतु आधेय और साध्य आधार होता है। या दूसरे शब्दों में हेतु सदैव साध्य से व्याप्त होता है, इसके विपरीत नहीं ।" यह अवश्य स्मरणीय है कि स्वभावहेतु और स्वभावसाध्य के बीच व्यापन समपरिमाणी होता है अर्थात् आधार का आधेय का व्यापक होना केवल उपचार से है। इससे भिन्न कार्य हेतु और कारण - साध्य के मध्य व्याप्ति विषमपरिमाणी होती है अर्थात् कारण वस्तुतः कार्य का व्यापक होता है और कार्य कारण का व्याप्य । ९ इसीलिए इसे स्वाभाविक और अव्यभिचरित नियम कहा गया है । ९° व्याप्ति का ग्रहण प्रत्यक्ष से होता है, परन्तु यह प्रत्यक्ष हेतु वस्तु और साध्य वस्तु का दर्शन मात्र नहीं है। यह प्रत्यक्षों और अनुपलम्भों की श्रृंखला का एक क्रम में ग्रहण है। इस क्रमयोजना को शास्त्रीय भाषा में अन्वयव्यतिरेक कहते हैं। अतः यह निर्विकल्पक प्रत्यक्ष या दर्शनमात्र नहीं है, अपितु विकल्प - प्रत्यक्ष है। इस अन्वय-योजना और व्यतिरेक - योजना के कारण व्याप्ति के दो प्रकारों की कल्पना की गयी है अन्वय-व्याप्ति और व्यतिरेक- व्याप्ति । सामान्य भाषा में जिसके होने पर जो हो वह अन्वय और जिसके न होने पर जो न हो 

८५. 

स एव चानुमानं स्यात्तस्यैताः परिकल्पनाः । 

पक्ष - तद्धर्म-तद्व्याप्ति-तत्प्रतीत्यादयोऽखिलाः ।। मा.वि.वा. १ / ७६७ 

८६. अन्वयव्यतिरेकवत् पक्षधर्मता अपि नाम तृतीयमङ्गमनुमानस्य । सा च प्रत्यक्षेण अधुनातनेन गृहीता । 

ई.प्र.वि.वि., २, पृ. १६३ 



८७. प्रत्यक्षविकल्पानुगृहीतो व्याप्तिविकल्पो [...], आधाराधेयतायाश्च व्याप्तौ सामान्येन स्फुरणात् 'यत्र यत्र 

इति । ' तदेव 

८८. 

प्र.प्र.मी., पृ. २७६ - २७७ 

८९. 

९०. 

इन्हें क्रमशः समव्याप्तिक और विषमव्याप्तिक हेतु कहा गया है: स्वभावहेतौ तन्मात्रानुबन्धवैचित्र्यं नास्ति, विषमव्याप्तिके 

अस्ति । तु 



ई.प्र.वि.वि., २, पृ. २०२ द्र., प्र.प्र.मी., पृ. २८१ 

स्वभाविकाव्यभिचरितनियमः । ई.प्र.वि., २, पृ. १२८ ( ? ) ; तत्रैव उद्धृत 

अनुमान 

१३७ 

उसे व्यतिरेक कहा जाता है। " पहला संबंधी कारण और दूसरा कार्य कहा जाता है। परन्तु यहाँ इनको थोड़े से भिन्न तरह से प्रस्तुत किया गया है। प्रत्यक्षानुपलम्भपञ्चक के पूर्व विवरण में हम देख चुके हैं कि अन्वय यहाँ त्रिचरणीय प्रक्रिया है : अग्नि के देखे जाने 

• 

पर धूम का न पाया जाना और अनन्तर क्षण में धूम का दिखाई पड़ना । व्यतिरेक द्विचरणीय प्रक्रिया है : जब अग्नि नहीं दिखाई पड़ती, तो धूम भी नहीं दिखाई पड़ता । ९२ इसे भास्करकण्ठ तार्किकों अर्थात् नैयायिकों का मत कहते हैं, पर काश्मीर शैवों में इसकी मान्यता को लेकर कोई संदेह नहीं होता। यह अवश्य ध्यान रखना है कि अन्वय, व्यतिरेक का यह ग्रहण एक प्रमातृविश्रान्त ही मान्य होगा । ९४ 

गीता रस्तोगी प्रकारान्तर से व्याप्ति के सम और विषम नामक दो भेदों की चर्चा करती हैं । ९५ इसमें समव्याप्ति वह है जिसमें हेतु और साध्य का अधिकरण समान अर्थात् एक ही होता है, जैसे शिंशपा और वृक्ष। विषमव्याप्ति वह है, जिसमें हेतु और साध्य का अधिकरण विषम अर्थात् भिन्न-भिन्न होता है जैसे धूम और अग्नि । परन्तु यह बौद्धों का मत है और शैव मत में इसकी संगति विचारणीय है। 

अनुमान का दूसरा महत्त्वपूर्ण अङ्ग है पक्षधर्मता । इस संबंध में प्रत्यभिज्ञा दार्शनिकों का कोई साक्षात् कथन नहीं प्राप्त होता । धूम से अग्नि के अनुमान में पर्वत को पक्ष कहा गया है, जहाँ धूमाभास के प्रत्यक्ष और अग्न्याभास के अनुमान की बात कही गयी है। इससे कहा जा सकता है कि पक्ष हेतु और साध्य दोनों का आश्रय है । साध्य की पक्ष में वर्तिता संदिग्ध है क्योंकि उसी का अनुमान किया जाता है और हेतु की वर्तिता निश्चित प्रत्यक्ष का विषय है । ९६‍ 

९१. 

९२. 

९३. 

९४. 

९५. 

अभिनव के प्रयोग “लौकिकान्वयव्यतिरेकसिद्धप्रसिद्धकार्यकारणभाव० " (ई.प्र.वि., १, पृ. २६) पर भास्कर की टिप्पणी : लोके हि यदन्वये यस्यान्वयः यस्य व्यतिरेके च यस्य व्यतिरेकः स तस्य कार्यत्वेन व्यवस्थाप्यते । भा., १, पृ. २६, प्र.प्र.मी., पृ. २८१ पर उद्धृत 

तत्र अन्वये अग्निप्रत्यक्षम् धूमानुपलम्भ:, धूमप्रत्यक्षम् इति त्रयम्, व्यतिरेक अग्न्यनुपलम्भः, धूमानुपलम्भः इति द्वयम् । तदेव, पृ. ३५८ 

www 

'यदुक्तम्' तार्किकादिभिरिति भावः । तदेव 

प्रत्यक्षानुपलम्भानां तत्तद्भिन्नांशपातिनाम् । 

de 

कार्यकारणतासिद्धिहेतुतैकप्रमातृजा । । - ई.प्र.का. १/७/४ 

।। 

प्र. मी.मी., पृ. २८१ ई. प्र. वि. वि., ३, पृ. २०२ ; पृ. २२१ 

९६. भूयोऽपि पर्वते यो धूमाभासः सोऽपि अग्न्याभासादेव इति व्याप्तिं स्मृत्वा अनुमिमीते अत्र पर्वते 

अग्न्याभासः इति । - ई.प्र.वि., २, पृ. १८४ 

१३८ 

काश्मीर शिवाद्वयवाद में प्रमाण - चिन्तन 

स्वाभाविक प्रश्न होता है कि अनुमान का साध्य क्या है। इस प्रश्न को दूसरी तरह से पूछ सकते हैं कि अनुमेय का स्वरूप क्या है। बौद्धों ने, विशेषतः दिग्नाग और धर्मकीर्ति ने, इस पर गहरा मंथन किया है। हेतु, व्याप्ति और साध्यप्रतिपत्ति इन तीनों की दृष्टि से अनुमेय का अर्थ बदलता जाता है। हेतु की दृष्टि से अनुमेय पक्ष (धर्मी) है, व्याप्ति की दृष्टि से अनुमेय अग्नि ( साध्यधर्म) है और अनुमान काल में अर्थात् साध्य की प्रतिपत्ति की दृष्टि से समुदाय अर्थात् अग्निविशिष्ट पर्वत अनुमेय है । ९७ यह दृष्टि दिग्नाग से चली आ रही है कि अग्निविशिष्ट पर्वत का अनुमान होता है। " सत्कारी मुकर्जी ने दिखाया है कि बाद के नैयायिकों, विशेषकर जयन्त भट्ट और मीमांसक कुमारिल ने भी इसे स्वीकार किया था । ९ परन्तु नैयायिकों ने प्रायेण अग्नि को अनुमान का साध्य माना है । १०० शैव दार्शनिक नैयायिकों के मत से सहमत जान पड़ते हैं। यद्यपि शैवों के यहाँ शब्दतः अनुमेय के स्वरूप को स्थिर नहीं किया गया है, पर दृष्टान्तों के विषय में उनकी विश्लेषणात्मक टिप्पणियों से स्पष्ट है कि अग्नि ही उनके यहाँ अनुमान का ज्ञेय या साध्य है । १०१ 

| 

इस प्रकार लिङ्ग के स्वरूप को लेकर भी हमारे पास स्वरूप - प्रकथनात्मक विवरणों का अभाव है। हेतु के दो रूपों कार्यहेतु और स्वभावहेतु के स्वरूप और शैवों के अनुसार उनकी नियत मर्यादा की विस्तृत विवेचना हम कर चुके हैं, किन्तु आनुमानिक प्रक्रिया की दृष्टि से हमें आगे के अध्ययनों की प्रतीक्षा करनी होगी । १०२ इसका एक अच्छा तरीका उनके द्वारा दृष्टान्तित हेतु वस्तुओं और हेत्वाभासों का विश्लेषण है, जिससे उसके स्वरूप और प्रक्रियात्मक पक्षों पर प्रकाश पड़ सकता है। यही बात हेत्वाभासों के बारे में कही 

अत्र हेतुलक्षणे निश्चेतव्ये धर्मी अनुमेयः । अन्यत्र तु साध्यप्रतिपत्तिकाले समुदायोऽनुमेयः । व्याप्तिनिश्चयकाले तु धर्मोऽनुमेयः । - न्या. बि.टी. २/६ 

९७. 

९८. 

९९. 



। 

अत्र दिग्नागेन [.....] अग्निविशिष्टदेशानुमानं समर्थितम् । पृ. १६० पर उद्धृत 

Buddist Philosophy of Universal Flux, पृ. ३५४; 

न्या.वा.ता., पृ. १७९-१८०, बौ.द.वि., 

उद्धृत तत्रैव 

१००. साध्यम् । यथा पर्वतो वह्निमान् धूमादित्यत्र वह्निरनुमेयः । न्यायकोश, पृ. ३३ 



१०१ (अ) 'अग्निरत्र' इत्येवंभूते पृथक् अनुमानं प्रमाणम् । - ई.प्र.वि., २, पृ. ११६ 

(आ) कार्यं वा धूमादि अग्न्याद्यनुमाने, शिंशपात्वादिस्वभावो वा वृक्षत्वाद्यनुमाने एवं हेतुर्भवति । - तदेव, 

पृ. १७६ 

(इ) इति व्याप्तिं स्मृत्वा अनुमिमीते, अत्र पर्वते अग्न्याभासः इति । 

तदेव, पृ. १८४ 

१०२. गीता रस्तोगी ने बौद्धों के त्रिरूप लिङ्ग - पक्षधर्मत्व, सपक्षसद्भाव और विपक्षव्यावृत्ति - को शैवों के 

अनुमान 

१३९ 

जा सकती है। ऐसा लगता है, 'लगता है' को रेखांकित करना होगा, कि उन्होंने बौद्धों से प्रभाव ग्रहण किया है, परन्तु यह केवल संभावना मात्र है। 

सौत्रान्तिकों के बाह्यार्थानुमेयवाद की परीक्षा करते समय अभिनव विषय अर्थात् हेतु और साध्य भूत पदार्थों के प्रत्यक्ष की दृष्टि से दो भेदों, प्रत्यक्षतो दृष्ट और सामान्यतो दृष्ट, का उल्लेख करते हैं। १०३ ऐसा लगता है कि सामान्यतो दृष्ट, जहाँ हेतु का सामान्यभाव से ग्रहण होता है, को वह सहानुभूतिपूर्वक देख रहे हों। परन्तु इस संबंध में अन्यत्र कोई विवरण उपलब्ध न होने के कारण शैवों की एतद्विषयक दृष्टि के बारे में हम अंधकार में ही हैं। इसी प्रकार भास्कर उत्पल की प्रसिद्ध कारिका प्रागिवार्थोऽप्रकाशः स्यात् ( 9/ ५/२) में केवलव्यतिरेकी अनुमानाकार देखते हैं । केवलव्यतिरेकी अनुमान व्याप्य के व्यापक पर आरोपणपूर्वक होता है और उपर्युक्त कारिका को उसके दृष्टान्ततया प्रस्तुत करते हैं। वहाँ अनुमान है 'शुद्धप्रकाशरूपः प्रकाशत्वात्' यहाँ ज्ञान के पूर्व काल का अर्थ ही व्यतिरेक में दृष्टान्त है, क्योंकि सारा वस्तुजगत् ही यहाँ पक्ष बना दिया गया है अतः अन्वय का दृष्टान्त असंभव है । १०४ कठिनाई यह है कि हमारे पास किसी प्रकार का सैद्धान्तिक विश्लेषण या पौर्वापर्य में उपस्थापन नहीं है। अतः ऐसे संकेतों को केवल भविष्य के अनुसंधान के लिए छोड़ा जा सकता है। 

प्रतिपत्ता की दृष्टि से अनुमान के दो भेद माने गए है। केवल एक ही स्थल है जहाँ दोनों, स्वार्थ और परार्थ, के नाम एक साथ अभिनव ने उत्पल के एक वाक्यांश की व्याख्या करते समय कण्ठश: लिए हैं। १०५ दोनों भेदों में स्वभावहेतु के दोनों प्रकारों, स्फुटगर्भितकार्यकारणभाव और इससे विपरीत, को सक्रिय मानते हैं। परार्थानुमान का प्रयोजन बताया गया है दूसरे को 

द्वारा अङ्गीकृत दिखाया है (प्र.प्र.मी., पृ. २८२ ) । परन्तु अभिनवगुप्त का वाक्य (ई.प्र.वि.वि., ३, पृ. ८२) स्पष्ट रूप से बौद्धों के मत का उल्लेखन है और वह भी बौद्धों द्वारा मान्य अनुमान की अकिंचित्करता को दिखाने के लिए : 'प्रत्यक्षस्य प्रामाण्यमनिश्चितं चेत्, तर्हि पक्षधर्मत्व- सपक्षसद्भाव- विपक्षव्यावृत्तिप्रायं स्वरूपं प्रत्यक्षेणैव मूले निश्चेतव्यं यस्य लिङ्गस्य तदपि न सिद्धम् ।' किन्तु इसका अर्थ यह नहीं लेना चाहिए कि शैवों को बौद्धों की लिङ्गविषयक अवधारणा पूर्णतः अस्वीकार्य है। हो सकता है कि मान्य हो, यद्यपि अनुमान के संबंध में न्याय मत में उनकी आस्था कहीं अधिक | हमारा मन्तव्य सिर्फ इतना है कि अपने ज्ञान की आज की स्थिति में हम कोई निर्णय लेने में समर्थ नहीं हैं। 

१०३. ई.प्र.वि., १, पृ. २३१ : ननु भवतु प्रत्यक्षतो दृष्टेऽनुमाने संकथा इयम्, सामान्यतो दृष्टे तु किं वक्ष्यसि 

यथा अर्थोपलब्ध्या इन्द्रियानुमाने ? 

१०४. भा. १, पृ. २०१ 

· 

१०५. 'प्रत्येति' इत्यादिना स्वार्थपरार्थभेदोऽनुमानस्य दर्शितः । - ई.प्र.वि.वि., ३, पृ. १९७, प्र.प्र.मी., पृ. २८४ 

१४० 

काश्मीर शिवाद्वयवाद में प्रमाण - चिन्तन 

ज्ञान कराना १०६, इससे सीधे प्रतिफलित होता है कि स्वार्थानुमान का प्रयोजन अपने को ज्ञान कराना है। स्वार्थानुमान का अन्य कोई विवरण प्राप्त नहीं होता । १०७ परार्थानुमान को शैवों ने बहुत आदर दिया है। इसे वे पंचावयवी मानते हैं। परार्थानुमान को पंचावयवी कहने का निहितार्थ यह भी है कि स्वार्थानुमान में इन पांचो की आवश्यकता नहीं है। सच बात तो यह है, यह बात कई बार सामने आ चुकी है, कि ईश्वरप्रत्यभिज्ञाकारिका की परिकल्पना ही पंचावयवी शास्त्र के रूप में की गयी है । १०८ परार्थानुमान में उनका उपजीव्य है न्याय दर्शन का प्रमाणशास्त्र । ११०९ बौद्धों के त्र्यवयवी अनुमान की आलोचना करते हुए नैयायिकों के पञ्चावयवी मत को ही वे अंतिम प्रमाण मानते हैं । ११० पाँचों अवयवों का नामतः या स्वरूप- विवेचनपूर्वक विस्तृत प्रतिपादन यद्यपि नहीं मिलता, पर स्थूलतः प्रतिज्ञा, हेतु, दृष्टान्त, उपनय और निगमन ये पञ्चावयव न्याय की भांति स्वीकृत हुए हैं। इसका संकेत इस बात से मिलता है कि वे प्रत्यभिज्ञाकारिका के आदिवाक्य को प्रतिज्ञा, मध्यग्रन्थ को हेत्वादि और अन्त्यश्लोक को निगमन ग्रन्थ कहते हैं। 999 हेत्वादि शब्द से दृष्टान्त और उपनय को अध्याहृत कर लेने में कोई कठिनाई नहीं होनी चाहिए। 

परार्थानुमान को पंचावयवी मानकर शैव अनुमानाकार को भी अंतत: प्रत्यभिज्ञाना- त्मक बना देते हैं। उपनय और निगमन वस्तुतः प्रतिज्ञा और हेतुवाक्य का पुनरनुसंधान है, वह केवल प्रतिज्ञा का अनुवाद या पुनरुक्तिमात्र नहीं है, नए अंश का उदय है। यहाँ अपूर्वता, नया अंश अपनी प्रतिज्ञा की पुनर्व्याख्या है। वस्तु के साथ पूर्वावभात नान्तरीयक वस्तु का पुनः प्रत्यक्ष और नान्तरीयकता का स्मरण प्रत्यभिज्ञानात्मक संरचना की पुनरावृत्ति करता हुआ एकतानुसंधान कराते हुए साध्य के सामान्य अंश में विशेषरूपता का विकल्पा- त्मक आधान करते हुए प्रत्यभिज्ञा के दूसरे अर्थ अतिशय या विशेषरूपता का भी अनुसंधान करता है, इसीलिए व्यवहारसाधन होते हुए भी शैव परार्थानुमान को परिपूर्णप्रतिपत्तिकारी मानते हैं । ११२ 

१०६. परस्य प्रतिपत्त्यै, सा च परार्थानुमानात् तत्र च प्रतिज्ञादेरुपयोगः । 

ई.प्र.वि., २, पृ. १४० ; तदेव १०७. शिवदृष्टि ५/५५ ( स्वार्थानुमानं नैवं चेत् ) और ५ / ६१ ( एतयैव दिशा दूष्यं स्वभावाद्यमसंशयम् । परानुमाने) में दोनों का उल्लेख मिलता है, पर ये बौद्ध मत की आलोचना के प्रसंग में आए हैं। 

१०८. इत्येवं पञ्चावयवात्मकमिदं शास्त्रं परव्युत्पत्तिफलम् । ई. प्र. वि., १, पृ. ४३ 

१०९ नैयायिकक्रमस्यैव मायापदे पारमार्थिकत्वम् इति ग्रन्थकाराभिप्रायः । तदेव 

११०. यत्तु सौगतैः पञ्चावयवत्वादि दूष्यते, तदाग्रहमात्रम् [.....। तत् परिपूर्णप्रतिपत्तिकारि परमार्थतः सकलमेव 

शास्त्रं परार्थानुमानम् आगमव्यतिरिक्तं न्यायनिर्माणवेधसाक्षपादेन निरूपितम् । 

तदेव, २, पृ. १४० 

१११. इदं वाक्यमुद्देशरूपं प्रतिज्ञापिण्डात्मकं च, मध्यग्रन्थस्तु हेत्वादिनिरूपक:, [...] इति च अन्त्यश्लोको 

निगमनग्रन्थः इत्येवं पंचावयवात्मकमिदं शास्त्र । तदेव, १, पृ. ४३ 

My 

११२. परिपूर्णप्रतिपत्तिकारि परमार्थतः सकलमेव शास्त्रं परार्थानुमानम् । - तदेव, २, पृ. १४० 
