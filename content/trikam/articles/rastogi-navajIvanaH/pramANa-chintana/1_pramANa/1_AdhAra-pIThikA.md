+++
title = "१ आधार-पीठिका"

+++

उपोद्घात 

प्रमेय के ज्ञान के लिए प्रमाण की अनिवार्यता की चेतना सबसे पहले हमें मैत्री उपनिषद् में मिलती है 'न प्रमाणेन विना प्रमेयस्योपलब्धिः "। यह चेतना वस्तुत: किसी भी सुव्यवस्थित चिन्तन का मूल है। स्वाभाविक है कि इसकी अनुगूंज हमें गौतम के न्यायसूत्र और ईश्वरकृष्ण की सांख्यकारिका से लेकर गंगेश की तत्त्वचिन्तामणि तक अविकल सुनाई देती है। मध्यकालीन काश्मीर की घाटी में पनपे काश्मीर शिवाद्वयवाद, जिसकी पारंपरिक संज्ञा है त्रिक या प्रत्यभिज्ञादर्शन, में भी यह चेतना इतनी ही प्रखर है। वस्तुतः काश्मीर की सारी शैवी अद्वैत परम्पराओं में प्रत्यभिज्ञा सम्प्रदाय का विकास मुख्यतः प्रत्यभिज्ञा प्रमाणमीमांसा के रूप में हुआ है। तन्त्रालोक के यशस्वी टीकाकार जयरथ, सोमानन्द से लेकर अभिनवगुप्त पर्यन्त इस पूरी परम्परा का स्मरण तर्क के कर्ता और व्याख्याता के रूप में और महानयप्रकाश के रचयिता 'युक्तितत्त्वविचक्षण' कहकर करते हैं । ईश्वरप्रत्यभिज्ञाकारिका के अंत में उत्पल जिस 'नवीन' मार्ग को 'प्रकटित' करते हैं ( इति प्रकटितो मया सुघट एष मार्गो नवो) ७ वहाँ 'प्रकटित' का अर्थ अपनी वृत्ति में लेते हैं 'युक्तिनिबन्धनेन हृदयङ्गमीकृतः । विमर्शिनी में अभिनव इस प्रकटित के अर्थ को और भी स्पष्ट करते हैं 'प्रकटतां परवादकलङ्कशङ्कापसारणेन नीतः । “ 

१. 

२. 

प्र.का., पृ. ५१ पर उद्धृत 



प्रमाण - प्रमेय [.....] निग्रहस्थानानाम् तत्त्वज्ञानात् निःश्रेयसाधिगमः । 

३. प्रमेयसिद्धिः प्रमाणाद्धि । - सां. का. 

ه به بید ہے عب 

४. 

५. 

प्रमाणाधीना सर्वेषां व्यवस्थितिरिति प्रमाणतत्त्वमत्र प्रविविच्यते । 



न्या. सू. १/१/१ 



तं. चि. 

परमोपादेयस्वप्रकाशस्वात्मेश्वरप्रत्यभिज्ञापनपरस्य तर्कस्य कर्तारो व्याख्यातारश्च परं नमस्कर्तव्या एव 

इति विशेषप्रयोजकीकारेण [...]। -तं.वि., २, पृ. ३० 

[...] युक्तितत्त्वविचक्षणैः । - म.प्र. (त्रि) ३/६४ 

६. 

७. 

ई.प्र.का. ४/१/१६ 

८. 

ई. प्र. वि., २, पृ. ३१० 

४ 

काश्मीर शिवाद्वयवाद में प्रमाण - चिन्तन 

उत्पल कृत ईश्वरप्रत्यभिज्ञाविवृति में आए विवृति पद का लक्षण ही अभिनव विपक्षियों के आरोपों के निर्मूलनपूर्वक संवृत शास्त्रार्थ के उद्घाटक की शब्दावली में करते हैं। इन सारे मन्तव्यों से प्रतीत होता है कि प्रत्यभिज्ञा के प्रमाणात्मक चिन्तन की दो धुरियां रही हैं- एक तो, शास्त्र के उस अंतर्निहित अर्थ का हृदयङ्गमन कराना जिस के आधार पर वह नवीनत्व की सदर्प घोषणा करता है। और दूसरे, एक सक्षम युक्तिपीठिका का निर्माण करना जिससे चुनौती देने वाली जिन विचारधाराओं की पृष्ठभूमि में प्रत्यभिज्ञा संप्रदाय का उन्मेष होता है उनको उचित प्रत्युत्तर दिया जा सके। दूसरे शब्दों में यहाँ पर प्रतिज्ञात नवता केवल तत्त्व - चिन्तन की मौलिकता की ही द्योतक नहीं है, अपितु उसमें विनियुक्त चिन्तन- पद्धति की अपूर्वता की भी उद्घोषक है। साथ ही, तत्त्व-मीमांसा और प्रमाण-मीमांसा के आत्यन्तिक विभेदन को नकारती हुई उनकी प्रयोजनात्मक प्रातिस्विकता को अव्याहत बनाए रखती है। प्रमाण - विचार के व्यापकतर क्षेत्र में शैवों का पूरा उद्यम इसे गत्यात्मक ज्ञान के सिद्धान्त (theory of dynamic knowledge ) या ज्ञान के गतिशील सिद्धान्त (dynamic theory of knowledge) के रूप में विकसित करते हुए नए प्रस्थान के रूप में पहचान देने का है। इसी प्रक्रिया में उत्पल की परम्परा जिस दूसरे बिन्दु पर हमारा ध्यान आकर्षित करती है, वह है इस प्रमाण - मीमांसा का भारतीय दार्शनिक चिन्तन के ऐतिहासिक सन्दर्भ विशेष में आकार ग्रहण। यों तो उत्पल पर अपने से पूर्व समग्र प्रमाण चिन्तन का प्रभाव पड़ा है, पर इस संदर्भविशेष को रचने वाले प्रधान घटक हैं- भर्तृहरि, सांख्य- योग, न्याय-वैशेषिक, शैव सिद्धान्त, सौत्रान्तिक और विज्ञानवाद । चित् और उसकी सर्जनशीलता का आंतरिक आधायक सूत्र आता है भर्तृहरि के व्याकरण दर्शन से, बोध- प्रक्रिया और तत्त्वों का प्रक्रियागत तत्त्वमीमांसीय प्रारूप सांख्य से, पदार्थ- विचार और आनुमानिक प्रक्रिया न्याय-वैशेषिक से, १° आगमीय प्रमातृ-विचार शैवसिद्धान्त से" और प्रवाहधर्मी सर्जनात्मक प्रमाण-विचार का प्रारूप विज्ञानवाद १२ से प्राप्त होता है। विज्ञानवाद ९. तीर्थान्तरपरिशीलनोत्थितमिथ्यादृष्टयस्तु विवृतिरूपतया टीकया अपसारितथाविधविमोहाः [...]। ई.प्र.वि.वि.,१, पृ. १६; शास्त्रार्थस्य संवृतस्य आच्छादितस्य इव शङ्क्यमानपरमतपांसुराशिप्रायावरणा- पसारणेन अपगतावरणत्वं विवरणं विवृतिः, तत्प्रतिपादकत्वात् ग्रन्थोऽपि । - तदेव, पृ. १७ १०. नैयायिकक्रमस्यैव मायापदे पारमार्थिकत्वम् इति ग्रन्थकाराभिप्राय: 'क्रियासंबंधसामान्य०' इत्यादिषु 

उद्देशेषु प्रकटीभविष्यति । - ई. प्र. वि., १, पृ. ४३ 

. 

११. अस्मिंस्तु सति आगमेषु द्वैतव्याख्यानमपास्य [.....] सिध्यति एव जनो [.....] - ई. प्र. वि. वि., ३, पृ. ४०५ (द्वैत शैव [ सिद्धान्तशैवी ] यदि आगमों की द्वैतपरक व्याख्या से बच सके तो शिवाद्वैत और शैव सिद्धान्त की विभाजक रेखा मिट जाएगी । ) 

A 

१२. अस्मिंस्तु सति [...] विज्ञानाद्वयमात्मेश्वराभिप्रायेण निरूप्य सिध्यति एव जनो [.....] । तदेव 

( यदि आत्मा और ईश्वर की सत्ता विज्ञानवादी स्वीकार कर लें तो दोनों की दार्शनिक प्रास्थिति में मौलिक अंतर समाप्त हो जाता है | ) 

आधार - पीठिका 

५ 



विरोधी शिविर से प्रतिमल्ल है, सांख्य योग / न्याय-वैशेषिक मित्र शिविर के प्रतिमल्ल हैं, शैवसिद्धान्त सजातीय आगम परम्परा में प्रसूत विरोधी है और भर्तृहरि आगम स्थानीय आदरास्पद सहयोगी प्रतिमल्ल हैं। हम यथावसर इन पर विचार करेंगे। 

तत्त्व-मीमांसीय पृष्ठभूमि 

उचित होगा कि यहाँ पर प्रत्यभिज्ञा प्रमाण - मीमांसा की तत्त्वमीमांसीय पृष्ठभूमि का संक्षिप्त आकलन कर लिया जाए। प्रत्यभिज्ञादर्शन घोर अद्वैतवादी विचारधारा है जिसे स्वतन्त्रचिदद्वैत, स्वतन्त्राद्वैत, पूर्णाद्वैत या महाद्वैत की संज्ञाओं से पुकारा जाता है। के. सी. भट्टाचार्य, टी.आर.वी. मूर्ति और अशोक चटर्जी के प्रामाण्य से अम्बिकादत्त शर्मा ने भारतीय अद्वैतवादी दर्शनों के तीन प्रारूप स्थिर किए हैं ज्ञानात्मक, इच्छात्मक और भावात्मक । १३ चेतना की विषयात्मक अभिवृत्ति का दूसरा मौलिक प्रकार उसका इच्छात्मक प्रकृति का होना है। विषय चेतना से 'पर' नहीं अपितु 'स्वायत्त आत्म-चेतना के' १४ स्वनिर्मित विधानों से अपना ही रूपायन है। विज्ञानवाद, शब्दाद्वैतवाद और स्वतन्त्राद्वैतवाद इसके तीन मुख्य अवान्तर प्रारूप हैं। विज्ञानवाद और शब्दाद्वैतवाद / स्वतन्त्राद्वैतवाद में मौलिक अन्तर आत्मा की मान्यता को लेकर है। मूर्ति के अनुसार १५ आत्मवादी ब्राह्मण धारा में सत्ता का प्रतिमान कूटस्थता है जो सत्ता की स्थिरता में लक्षित होता है। अनात्मवादी बौद्धों में सत्ता का प्रतिमान क्षणिकत्व है और इसलिए व्यवहार में बरता जाने वाला सत् अस्थिर, सन्तान या प्रवाहधर्मी है। इस अर्थ में वे सन्तानवादी हैं। परन्तु स्वतन्त्राद्वैत और शब्दाद्वैत आत्मवाद और स्थैर्य को स्वीकार करके भी सत्ता का नया प्रतिमान ढालते हैं। यहाँ सत्ता व्यापार है, निरन्तर क्रियाशीलता है, जो अनवरत आत्मसर्जना में प्रकट होती है। कूटस्थता भी भवनशीलता का ही एक प्रकार है। फलतः नित्यता आत्म-भवन के अविच्छिन्न प्रवाह में पर्यवसित होती है। 

जैसा कि स्वाभाविक है, स्वतन्त्राद्वैत अपनी प्रस्थापनाओं के लिए नई शब्दावली को गढ़ता है। परम सत्ता यहाँ महेश्वर या परमशिव कही गयी है। प्रकाशविमर्शमय इसका 

१३. द्रष्टव्य “भूमिका : भारतीय परम्परा के अद्वैतवादी दर्शनों का प्रस्थानमूलक वैशिष्ट्य”, अम्बिकादत्त शर्मा, अभिनवगुप्त का तन्त्रागमीय दर्शन, नवजीवन रस्तोगी, में पृ. xivxix | पादटिप्पणी के रूप में यहां पर ध्यान रखना उचित होगा कि शिवाद्वयवाद में 'अद्वय' शब्द के निहितार्थ में ज्ञान, भावना और इच्छा की अद्वयता भी अंतर्भूत है और सारे महत्त्वपूर्ण प्रत्ययों में तीनों का संरचनात्मक परस्परानुप्रवेश लगातार उपलब्ध होता है। 

१४. तदेव 

१५. द्रष्टव्य, बौ.प्र.द., पा.टि. १, पृ. २५ 

काश्मीर शिवाद्वयवाद में प्रमाण - चिन्तन 



पारिभाषिक स्वरूप है। इसमें प्रकाश सत्ता का वाचक है और इस बात का भी कि यह सत्ता चेतन है । विमर्श इस चेतना की भी चेतना है। विमर्श प्रकाश का स्वभाव है अर्थात् चित् स्वभावत: आत्मचेतन है। इसलिए माहेश्वर्य, परम कर्तृता और चरम प्रमातृता अपनी मूलगामी प्रकृति में अहंविमर्शन रूप होने के नाते परस्पर पर्याय हैं। चूंकि प्रकाश विमर्श के द्वारा परिभाषित और अभिव्यक्त होता है, इसलिए विमर्श को वाक् भी कहा गया है। यही वाक् प्रकाश की आत्मविश्रांति है और इसका सहज आकार है अहंविमर्श । जगत् की सृष्टि का अर्थ है विमर्शांश के द्वारा प्रकाशांश को कहा जाना प्रकाशांश का अभिलाप। यह 'कहना' ही 'करना' या 'सर्जना' है। इसलिए सत्ता कर्तृता या कर्ता का सहज स्वातन्त्र्य है और सारी सर्जना उस सत्ता का कर्म है। यह सर्जन प्रक्रिया दोहरी है। प्रकाश का विच्छेदन या विस्तारण विभिन्न अर्थ - प्रकारों में और विमर्श का विस्तारण अनेक परामर्श- प्रकारों में होता है। ये सारे विशेष अभ्युपगमरूपा इच्छा या विमर्श में सामान्यरूप से अंतर्गर्भित हैं। वाक् या विमर्श ही विशेषरूपता की अनुभूति तथा अभिव्यक्ति में करण है। कहना होगा कि कर्तृता का क्रियोन्मुख रूप करण है। यह करणता दो रूपों में परिघटित होती है - संवेदन और शब्दन । अहंविमर्श रूप प्रमाता ही प्रमाण कहलाता है, जब वह वेद्य (अर्थ) से उपरंजित होता है; विषय के प्रति यह करणता उसके संवेदनांश (प्रकाशांश) के द्वारा घटित होती है। यही अहंविमर्श रूप प्रमाता शब्दन कहलाता है, जब वह वाच्य (अर्थ) से उपरंजित होता है; अर्थ के प्रति उसकी यह करणता विमर्शाश के द्वारा घटित होती है। इसीलिए सत्ता से फूटने वाले हर स्फुरण की संरचना त्रि-आयामी होती है सद्रूप, संवेदनरूप और शब्दनरूप। १६ 

आत्मचेतन सत्ता पूर्ण और स्वायत्त है, फलतः वह अपने ही स्वातन्त्र्य से आत्म- निषेध करने में समर्थ है। इसलिए सर्जना का अर्थ है चेतना द्वारा आत्मतिरोधानपूर्वक अंतःस्थ का ही बाह्यतया भासन। 'तया' कहने का प्रयोजन है कि यहाँ बाह्यता औपचारिक है - अपना अपने से विच्छिन्नतया बाह्यता के अहसासपूर्वक भासन, अहं का इदं रूप से प्रथन - ही सृष्टि है। 'परता' और 'अन्यता' स्वता - तिरोधान से उदित आत्म-प्रकारताएँ हैं। इसलिए अनुभवजगत् अपनी संरचना में पारिभाषिक तौर पर आभास कहा गया है। यही उन्मेष है। वस्तु, वेद्य, अनुभवजगत् की दृष्टि से इसे आभासवाद और चरम सत्ता की दृष्टि 

१६. 

अहमित्यवभासनोचितं प्रमातृतत्त्वं [.....] प्रमाणमिति च वेद्योपरक्तमिति कृत्वा करणतया व्यपदिश्यते संवेदनभागेन, तथा वाच्योपरक्तमित्ति कृत्वा विमर्शांशेन अभिधानं शब्दनमिति करणतया व्यपदिश्यते । ई.प्र.वि.वि., २, २५२-५३ । इस संरचना को इस अर्थ में द्वि-आयामी भी कहा जा सकता है कि संवेदन और शब्दन में 'सत्ता' उनकी पूर्वाशंसा के रूप में हमेशा अंतर्गर्भित रहती है। 

आधार - पीठिका 

७ 

से इसे स्वातन्त्र्यवाद और कारणता - प्रक्रिया की दृष्टि से कर्तृकर्मभाव कहा जाता है। इस बहिर्भासित विश्व की अपने मौलिक आंतरिक स्वरूप में प्रत्यावृत्ति, इदं की अहं में विश्रान्ति, ही ज्ञान है। अस्तित्व के स्तर पर होने वाला आत्म-तिरोधान जिसकी चर्चा ऊपर कर चुके हैं, ज्ञान के स्तर पर आत्म विस्मृति है। आत्म-विस्मृतिजन्य विच्छेद या बाह्यताभासन का आत्मानुसंधान के द्वारा अपसारण कर अपने मौलिक स्वरूप की उपलब्धि ज्ञान है। सृष्टिवाची शब्दावली में इसे निमेष और ज्ञान के क्षेत्र में प्रत्यभिज्ञान कहा गया है। ज्ञान- प्रक्रिया की दृष्टि से इसे ज्ञातृ-ज्ञान या प्रमातृ प्रमाण भाव कह सकते है। यहां प्रमाण या ज्ञान का अर्थ होगा ज्ञाता / प्रमाता का ज्ञान / प्रमाणन रूप कर्म । 

Apaka 

ऊपर के विवेचन से जो बात साफ उभर कर आती है वह है कि तत्त्वमीमांसा और परमार्थमीमांसा के बीच में आत्यन्तिक दरार नहीं है, फिर भी वे एक हैं यह कहना ठीक न होगा। ज्ञान के तात्त्विक और प्रमाणमीमांसक रूप में गहरा अंत: संबंध है। शैव दर्शन की आधारभूत प्रतिज्ञा है कि महेश्वर, अर्थात् चरम सत्ता, कर्ता और ज्ञाता है कर्तृता और ज्ञातृता, सीधे शब्दों में क्रिया और ज्ञान, उसकी शक्तियाँ हैं। मैं अर्थात् आनुभविक प्रमाता, पारिभाषिक शब्दावली में 'माया - प्रमाता' पद से वाच्य अनुभविता अपनी आत्मा, उस महेश्वर से अभिन्न हूँ। 

कर्तृता और ज्ञातृता से रात - दिन संपर्क बना रहने पर भी बोध पर पड़े आवरण के कारण इस एकता - बोध या माहेश्वर्य की चेतना विस्मृत हो जाती है। प्रत्यभिज्ञा आचार्य ज्ञान-मीमांसा का उपयोग आनुभविक प्रमाता की ज्ञान-क्रिया शक्तियों के पुनराविष्कार से माहेश्वर्य-बोध की फिर से पहचान, प्रत्यभिज्ञान, करा देने के लिए करते हैं। उनका लक्ष्य केवल पारमार्थिक स्तर पर ही नहीं, लौकिक और आनुभविक स्तर पर भी माहेश्वर्य की इस चेतना का पुनरुद्बोधन करना है। माहेश्वर्य के घटक कर्तृता और ज्ञातृता के ठीक समानुपाती दो प्रागनुभविक (apriori) अज्ञानों की चर्चा शिवाद्वयवाद में की गयी है। असीम बोध - स्वातन्त्र्य या कर्तृता का संकोच पौरुष अथवा आणव अज्ञान कहलाता है जिससे हम समष्टि से व्यष्टीभूत इकाई बन जाते हैं। इसका अपसारण पौरुष ज्ञान अर्थात् निर्वाण दीक्षा, जो क्रिया शक्ति का ही एक प्रकार है, से होती है। इसका संबंध तान्त्रिक आचार और साधना से है। इसी प्रकार प्रागनुभविक स्वातन्त्र्य-बोध अर्थात् ज्ञातृता के परिसीमन, जिसकी परिणति चरम प्रमातृता के अनिश्चय या विपरीत निश्चय में होती है, की निवृत्ति दृढनिश्चयरूप बौद्ध ज्ञान से होती है। बौद्ध ज्ञान का स्वरूप है अशुद्ध (द्वैत) विकल्प का शुद्ध में, शुद्ध का निर्विकल्प में संस्कार द्वारा पर्यवसान । शुद्ध निश्चय रूप अविकल्पक बोध या शुद्ध विकल्प ही प्रत्यभिज्ञा है। प्रत्यभिज्ञा प्रमाणमीमांसा इसके पोषण और संवर्धन में सहायक होती है। 

८ 

काश्मीर शिवाद्वयवाद में प्रमाण-चिन्तन 

वस्तुतः शैवों के मत में प्रत्यभिज्ञा ज्ञान की विधा न होकर ज्ञान का सामान्यीकृत प्रकार (generalised mode of cognition) है। यही कारण है कि इसकी गणना प्रमाणों में नहीं की गयी है अपितु इसे हर प्रमाण का प्राणदायी मूल माना गया है। " प्रत्यभिज्ञा की ऐसी अवधारणा ज्ञानविषयक बीजभूत हमारी चिन्तन - विधा को आमूल परिवर्तित कर देती है। कारण कि हमारी चेतना का आन्तरिक संश्लेषणात्मक व्यापार, जिसे हम विमर्श या प्रत्यवमर्श का नाम देते हैं, प्रकृतितः अनुसंधानात्मक है 

प्रकाश का विमर्श द्वारा 

अनुसंधान, अर्थ का शब्द द्वारा अनुसंधान । चिन्तन की ज्ञानात्मक विधा चयनात्मक, विवेकमूल या निषेधात्मक होती है। इसके विपरीत प्रत्यभिज्ञानात्मक विधा घटित की पुनरावृत्ति करती हुई, स्मृति के प्रबोध से दो अनुभवों की एकविषयता का आधान करती हुई अनुवृत्तिधर्मा, अनुसंधानात्मिका, अभ्युपगमात्मक होती है। तात्त्विक पूर्णता के प्रत्यय का यह ज्ञानीय पुनराख्यान है। विकल्प से विकल्पातीत में जाने का यह चेतना का स्वोपज्ञ उपक्रम है। काश्मीरी शैवों को इस बात की उत्कट चेतना है कि ज्ञानों की विकल्परूपता का अतिक्रमण अनुसंधान द्वारा ही किया जा सकता है, इसलिए शुद्ध प्रत्यभिज्ञान में विकल्परूपता के स्पर्श की संभावना का निषेध किया गया है। " 

हमारे सोचने का ढंग अपने मौलिक स्वभाव में विश्लेषणात्मक या अध्यवसायात्मक न होकर अनुसंधानात्मक है, यह विचार ज्ञान की मौलिक संरचना से उपजता है जिसे शैव उभयमेलन प्रक्रिया का पारिभाषिक नाम देते हैं। इसका परिणाम ज्ञान की निश्चितता के स्थान पर ज्ञान की निश्चिततरता में होता है। दो अनुभवों का मेलन वस्तुतः अज्ञात का ज्ञापन नहीं, ज्ञात का विशेषत: निरूपण है, स्फुटता से स्फुटतरता की ओर जाने की प्रक्रिया है । स्फुटतरता का अभिप्राय है कि ज्ञान में केवल निश्चय ही नहीं होता, हृदयङ्गमता से जन्य तृप्तिकारी आश्वासन भी होता है - 'हाँ मैं जान गया हूँ।' बुद्धि के निजन्धर व्यापार में हृदय का यह परिघटनात्मक योग समग्र ज्ञान में अंतर्निहित सौन्दर्यप्रवणता को उन्मीलित करता है। १९ 

१७. 

१८. 

१९. 

प्रत्यक्षानुमानागमान्यतमप्रमाणमूलां प्रत्यभिज्ञाम् [...] - ई. प्र. वि., २, पृ. १९५ 

द्विविधोऽपि (शुद्धो मायीयश्च ) चायम् अहंप्रत्ययः द्विधा अनुभवमात्ररूपश्चानुसंधानात्मा च । तत्र शुद्धे विकल्परूपत्वम् अप्रतिष्ठमेव । ई. प्र. वि., २, पृ. ३२३-२४ 



किसी अन्य प्रसंग में अभिनव विकल्प के भोगावेशी रूप को प्रमाणमयता से जोड़ते हैं। तं. ११/ ५८-६१, द्र. अभि. तंत्राग, पृ. २९२ । ईश्वरप्रत्यभिज्ञाकारिका की तीसरी कारिका की वृत्ति में उत्पल 'दृष्ट' का अर्थ स्वसंवेदनसिद्ध और 'उपलक्षित' का हृदयङ्गमत्व से लेते हैं जो दृढ़ निश्चय कराता है । इस दृढ़ निश्चय को उत्पल प्रत्यभिज्ञान से समीकृत करते हैं। ई.प्र.का. १/६/१ की वृत्ति में वह निश्चय का लक्षण प्रतियोगिनिषेधपूर्वक निश्चय की भाषा में करते हैं । ( प्रतियोगिनिषेधरूपत्वादेव 

आधार - पीठिका 

९ 

प्रत्यभिज्ञा तत्त्व - मीमांसा के कुछ आवर्ती प्रतिमानक ( paradigms) ज्ञान - प्रक्रिया के प्रत्येक चरण में अनूदित होते हैं । प्रकाश-विमर्श, अर्थ-शब्द, शक्तिमान्-शक्ति, अंतः- बाह्य की अन्योन्यान्वयता प्रत्येक अवधारणा के स्वरूप की घटक है। ये युग्म तात्त्विक अद्वैत की घटक द्वन्द्वात्मक अभिव्यक्तियाँ हैं, जिनमें से उत्तरांश पूर्वांश का अनुसंधान / आविष्कार करते हुए दोनों के एकीभाव में विश्रान्त होता है। प्रमाण, प्रमा, प्रमेय, प्रत्यक्ष, अनुमान, व्याप्ति सर्वत्र हम इसी का प्रसार देखेंगे। इस द्वन्द्वात्मक प्रक्रिया के मूल में अवस्थित दो घटकों के मध्य आभासमान और अनुभूयमान विरोध के परिहार के लिए प्रत्यभिज्ञा एक अन्य आवर्ती प्रतिमानक की खोज करती है, वह है क्रिया की एकानेकरूपता या भेदाभेदरूपता का । वस्तुतः अद्वैतदर्शन की मूलभूत कठिनाई है चरम सत्ता की एकता को अक्षुण्ण रखते हुए अनेकता की व्याख्या और परिणामजन्य एक और अनेक के विरोध का परिहार | ब्रह्मवादी / आत्मवादी अद्वैत परम्पराओं में विरुद्धधर्माध्यास या विरुद्धधर्माश्रयता के परिकल्प का सहारा इस कठिनाई से निपटने के लिए लिया जाता है। ठीक इसी की तुलना में प्रत्यभिज्ञा दर्शन परमार्थमीमांसा में सर्वार्थसिद्धिसमाश्रयता और अनुभव - जगत् की व्याख्या में एकानेकाश्रयता या भेदाभेदरूपता का प्रतिपादन करता है। जैसे दर्पण में भासित अनेक प्रतिबिम्ब दर्पण की एकता को चोट नहीं पहुँचाते; वैसे ही चिद्दर्पण में अपने ही बिम्बीभूत स्वातन्त्र्य से भासित प्रतिबिम्बस्थानीय वैषयिक अनेकताएँ, विरोधी स्वभावभेद को स्वीकार करती हुई चित् की एकता को अप्रतिहत रखती हैं । २१ विरोध से उनकी विविधता और एकाश्रयता से उनकी एकता उपपन्न होती है। कारण मीमांसा और ज्ञान - मीमांसा दोनों इसी भेदाभेदरूपता से निष्पन्न और व्याख्यात होती हैं। इसलिए हमें आश्चर्य नहीं होना चाहिए जब हम देखते हैं कि शैव आचार्य प्रमाण को संबंध की शब्दावली में और संबंध को भेदाभेद की शब्दावली में परिघटित करते हैं । २२ विरुद्धधर्माध्यास से उत्पन्न भेदाभेद के सांवृतत्व की बौद्ध मान्यता के विरोध में शैव दार्शनिक भेदाभेद को प्रमाता के एकत्व और अनेकत्व के 

२०. 

२१. 

२२. 

निश्चयशब्दवाच्यता । - ई.प्र.वि.वि., १, पृ. २७४ ) इससे यह स्पष्ट निर्गत होता है कि दृढ़निश्चय वह निश्चय है जहाँ प्रतियोगी नहीं होगा। फलत: उसके निषेध का अवकाश भी न होगा, अन्यथा वह प्रत्यभिज्ञा को परिभाषित न कर सकेगा। कहना न होगा कि यहाँ दो निश्चय की दो कोटियाँ हैं। एक है, विकल्परूप निश्चय जो कि प्रतियोगिनिषेधपूर्वक निश्चय है और दूसरा, दृढ़निश्चय जो अनुसंधानरूप या निर्विकल्प है, जिसका संकेत ठीक पिछली पा. टि. में किया गया है। 

विस्तार के लिए देखिए, अभि. तंत्राग, पृ. २३५ - २३८ 

प्रत्यभिज्ञानबलात् एकोऽपि असौ पदार्थात्मा स्वभावभेदान् विरुद्धान् यावदङ्गीकुरुते । - ई. प्र. वि., २, पृ. ९ क्रियासंबंधसामान्यद्रव्य दिक्कालबुद्धय । सत्याः स्थैर्योपयोगाभ्यामेकानेकाश्रयाः मताः । - ई.प्र.का. २ / २/१ 

१० 

२५ 

काश्मीर शिवाद्वयवाद में प्रमाण - चिन्तन 

संयोजन रूप व्यापार से फलित मानते हैं। २३ संबंध एक प्रकार से बौद्ध पदार्थ है, उत्पल उसे 'धी' या 'बुद्धि' कहते हैं। पांडेय इसे ज्ञान की आश्रित कोटि (dependent category of knowledge) कहते हैं। २४ आभास - समूहों के व्यवस्थापक पदार्थ की संज्ञा 'बुद्धि' है। 24 संबंध भेद - अभेद की ऊपर-नीचे जाती दो कोटियों के झूले में चढ़ने जैसा है, जहाँ एक ही चैत्र नामक वस्तु अनेक रूपों में अपनी एकता को छोड़े बिना भासती है ( "झूलने वाला चैत्र है” या “यह वही चैत्र है जो झूल रहा है" ) । २६ इस संबंध के दो मुख्य आकार हैं, कार्यकारण भाव और ज्ञाप्यज्ञापक भाव। ध्यान देने की बात है कि दोनों की संरचना एक जैसी है - अंदर का बाहर भासित होना और एक का अपनी एकरूपता को त्यागे बिना अनेक रूप होना । ज्ञाप्यज्ञापकभाव में अंतर तत्त्व इन्द्रियवेद्यता को प्राप्त होकर अनेक बनता है२७ और कार्यकारणभाव में चेतना के अंदर स्फुरित होता हुआ विश्व अंत:करण और ज्ञानेन्द्रियों का विषय बनता है । २८ ज्ञाप्य ज्ञापक भाव के अंतर्गत प्रमाण- विचार आता है, अत: प्रमाण भी अंततः बौद्ध ( पर सत्य) पदार्थ ठहरता है। 

शैवों का दृष्टिकोण इस बारे में स्पष्ट है कि उनकी तत्त्व-मीमांसा वस्तुतः प्रमातृ- मीमांसा है। इस विषय में उनकी सामान्य मान्यता है कि सारी अध्यात्म विद्याओं का काम प्रमाता के स्वरूप का अनुसंधान भर है। २९ परम सत्ता महेश्वर की परिकल्पना चरम प्रमाता के रूप में की गई है। प्रमाता अपने दोनों रूपों 

शुद्ध तथा अशुद्ध - में ज्ञानक्रिया- शक्तिमान् है और ज्ञान और क्रिया का आदिसिद्ध आधार होने के कारण वह प्रमाणातीत 

२३. 





प्रमातुः यो व्यापारः एकानेकत्वसंयोजनात्मा स एव प्रकृतो यत्र [..... ]/ ई.प्र.वि., २, पृ. ४५; एकानेकरूपश्चैत्राद्यर्थः आश्रयः [.....] स एवायम्' इत्येकरूपताम् अपरित्यजन्नेव निर्भासते । - तदेव, पृ. ३३-३४ 

ई.प्र.का., भूमिका, १, पृ. १८ ( भास्करी, १, Introduction, पृ. viii) 

। 

एकानेकरूपाक्रियातत्त्वालम्बनबुद्धिः । - ई.प्र.वि., २, पृ. ३५ निमज्जन्मज्जद्भेदाभेदकोटिद्वयदोलारोहणलक्षणम् अन्वयरूपम् । 

२४. 

२५. 

२६. 

तदेव, पृ. ५० 

२७. 

तत्रैकमान्तरं तत्त्वं तदेवेन्द्रियवेद्यताम् । 

संप्राप्यानेकतां याति देशकालस्वभावतः ।। 



ई.प्र.वि. २ / २ / २ 

२८. 

इस पर उत्पल की वृत्ति: अभिन्नमेव तत्त्वम्, अन्तर्बहिर्भासनभेदाद् एकानेकम् । 

कार्यकारणता लोके सान्तर्विपरिवर्तिनः । 

उभयेन्द्रियवेद्यत्वं तस्य कस्यापि शक्तितः । । - ई.प्र.वि. २/४/४ 

२९. प्रमातुर्हि शुद्धाशुद्धस्वरूपं वितत्य वक्तव्यमध्यात्मविद्यासु अस्यैव अर्थस्य मुख्यत्वेन विस्तारणार्हत्वात् । 

ई.प्र.वि.वि., ३, पृ. ३१३ 

काश्मीर शैव दर्शन के आधुनिक विद्वान् आचार्य अमृतवाग्भव इस मान्यता के प्रबल समर्थक थे। - द्र., कोष, भा. २, पृ. ४२४ 

आधार - पीठिका 

११ 

है, अतः प्रमाण-मीमांसा का काम केवल व्यवहार - साधनों को बताते हुए व्यवहार को सिद्ध करना है । ३० इस अर्थ में शैव दार्शनिक आत्मज्ञानविषयक चिन्तन परम्पराओं के साथ अपने 

30 

को खड़ा पाते हैं । ३१ 

३२ 

प्रमाण का मौलिक काम आत्मा की न तो सिद्धि करना है, न ज्ञापन। उसका काम विस्मृति, मोह या मल के आवरण को हटा देना मात्र है; शक्ति के प्रकाशन से शक्तिमान् तक पहुंचा देना मात्र है। २ परन्तु यह मोहापसारण मात्र बौद्धिक व्यायाम नहीं है, अपितु हृदयङ्गमन व्यापार है ठीक हृदय तक पहुंचाना। ३ प्रमाण - मीमांसा प्रमेय के स्वरूप को अवश्य ज्ञापित करती है और इसका पैना विश्लेषण करती हुई अपनी सीमाओं का भी आकलन करने के कारण इस अर्थ में व्यवहारातीत और अतिक्रामी भी है कि प्रमाण के माध्यम से प्रमातृविश्रान्त हुए विना मेय का अपना कोई निजी रूप अवधारित नहीं हो पाता। काश्मीर शैव अपनी विशिष्ट शब्दावली में व्यवहार को ज्ञानात्मक सत्ता के एकल अनन्त प्रसार के बीच का अंतराल मात्र मानते हैं 

यह मूल और पार्यन्तिक परामर्श हैं । ३४ व्यवहार की स्थिति में भी 

के बीच में होने वाला मध्यपरामर्श रूप है, ऐसा मानते अशुद्ध प्रमाता की यह प्रमाणातिक्रामिता बनी रहती है और इस अतिक्रामिता के उत्तरोत्तर परिशीलन से चरम प्रमातृता अर्थात् माहेश्वर्य के उपलाभ कराने का प्रत्यभिज्ञा का संकल्प पूरा हो जाता है। 

यहाँ पर आचार्य शंकर के प्रसिद्ध वाक्य का स्मरण आता है : 'वस्तुतंत्रं भवेज्ज्ञानं कर्तृतन्त्रमुपासनम्', जहाँ वह ज्ञानमीमांसा को वस्तुतंत्र अर्थात् प्रमेय या विषय के अधीन 

३०. ततो न तस्य प्रमेयता येन अत्रापि प्रमाणव्यापारसंभवः केवलं व्यवहारमात्रसिद्धिफलं प्रमाणमत्र । 

ई.प्र.वि., २, पृ. ६७ 

GANS 

३१. यावन्ति हि आत्मज्ञानशास्त्राणि श्रुत्यन्त - सिद्धान्त - रहस्य - तंत्ररूपाणि तानि आत्मनि नैव सिद्धिम् 

अपूर्वरूपां रचयन्ति । तस्मात् व्यवहारमात्रसाधनफलानि एव तानि इति भावः । 

३२. तुलना कीजिए 

तदेव, पृ. १७९ 

यावन्ति सन्ति मानानि व्यवहारप्रवृत्तये । 

तेषां मोहापसरणाद् व्यापारोऽन्यो न विद्यते ।। 

द.मू. स्तो. पर मानसोल्लास ७/२० 

३३. अतस्तद्व्यवहारमपि नेह साध्यते अपितु उपांशुच्छन्नं स्थितं सत्, उप समीपे इति हृदयसंगमनेन 

प्रधानतया दर्श्यते । ई.प्र.वि., १, पृ. ८७ 

३४. परामर्शो नाम विश्रान्तिस्थानम्, तच्च पार्यन्तिकमेव पारमार्थिकम्, तच अहमित्येवरूपमेव । [.....] अनेन नीलादेर् अपि इदं नीलम् इति मध्यपरामर्शेऽपि मूलपरामर्शे अहमित्येव विश्रान्तेः आत्ममयत्वम् उपपादितमेव । - तदेव, पृ. २७८-७९ 

१२ 

काश्मीर शिवाद्वयवाद में प्रमाण - चिन्तन 

मानते हैं और उपासना को पुरुष या कर्ता के । प्रमाण को व्यवहारसाधन मानने के कारण शैव दार्शनिक भी प्रमाण को वस्तुतंत्र ही मानते आपातत: प्रतीत होते हैं, परन्तु वास्तविक विश्लेषण में यहाँ ज्ञान को आनुभविक जगत् में भी पुरुषतंत्र या प्रमातृतन्त्र ही मानना होगा । ३५ अन्यत्र मान्य वस्तुतंत्रता में प्रमाण निष्क्रिय है, ज्ञान करण के व्यापार का परिणाम है। परन्तु यहाँ सारा ज्ञान व्यापारात्मा है, प्रमा पर्यन्त सारा ज्ञान व्यापार या क्रियारूप है। ज्ञान वस्तुत: 'जानना' (जानने की क्रिया) है। कमलाकर मिश्र के शब्दों में "knowledge is actually knowing" | ३६ फल, व्यापार और उसके अधिष्ठान में व्यापारात्मक सातत्य और अन्विति है जो चेतन सत्ता चैतन्य में निहित ज्ञान की क्रिया के साथ अवियुक्तता ( अवियुक्तं ज्ञानं क्रिया च ई. प्र. वि., २, पृ. २१५ ) से स्वतः निःस्यूत होती है । ३७ 

| 

जिसे हमने ऊपर अशुद्ध प्रमाता कहा है उसके लिए प्रत्यभिज्ञा शास्त्र मायीय अथवा कल्पित प्रमाता शब्द का प्रयोग करता है। यों तो माया का क्षेत्र तिरोधानशक्ति के रूप में प्रथम तत्त्व अर्थात् शिवतत्त्व के साथ ही प्रारम्भ होता है, पर यहाँ पर माया की परिकल्पना से हमारा तात्पर्य प्रमाता के शुद्ध स्वरूप को छिपाकर भेदबुद्धि के रूप में अशुद्ध सृष्टि की भासक शक्ति से है। यद्यपि माया का भेदकारी तिरोधान सामर्थ्य महेश्वर का स्वातन्त्र्य ही है, परन्तु अचिद्रूपा भेदकरी शक्ति के रूप में सामान्य अनुभवजगत् के लिए माया को ही उत्तरदायी स्वीकार किया जाता है। इसके कारण परम प्रमाता पहले परिच्छिन्नता के कारण मेय बनता है, फिर अनुभवजगत् में प्रमाता बनता है। शून्य, प्राण, बुद्धि और देह इन स्तरों पर सक्रिय इसे स्तरविशेष के व्यापार की प्रधानता के कारण प्रमाता के पहले इन्हीं अन्वर्थ शब्दों को विशेषण के रूप में लगाकर आनुभविक प्रमाता के भिन्न भिन्न रूपों की परिघटना करते हैं जैसे शून्यप्रमाता, प्राणप्रमाता, बुद्धिप्रमाता और देहप्रमाता आदि। माया से ग्राहक और ग्राह्य, प्रमाता और प्रमेय का भेद प्रारम्भ हो जाता है, अर्थात् अहम् - अनुभव और इदम्- अनुभव शब्दान्तर से प्रमात्रनुभव और विषयानुभव, के अधिकरण पृथक् पृथक् हो जाते हैं। माया के पांच कञ्चुक या आवरण हैं कला, विद्या, काल, राग, नियति । ये प्रमातृकञ्चुक भी कहलाते हैं । माया का काम महेश्वर या परमशिव 

तदेव १/ 

३५. इस तथ्य को भास्करकण्ठ ने उपलक्षित किया था। उनके प्रमेय-लक्षण (मात्राश्रयस्य मानस्य विषयः । 

शि.अ.शा., १/१७०) और प्रमाण - लक्षण (मानं नवनवाभासो माता तत्प्रभवः स्मृतः । १७१ ) इसके प्रमाण हैं। 

३६. Kashmir Shaivism, पृ. ५७ 

३७. वस्तुतः बाहर की ओर फैलता ज्ञान क्रिया है और अंतर्मुख होने पर क्रिया ही ज्ञान है : ज्ञानमेव 

बहिर्विकासं गच्छत् क्रिया, क्रियैव अन्तर्मुखतायां ज्ञानम् । कोश, १, पृ. २३९-४०आधार - पीठिका 

, 

१३ 

के स्वरूप का तिरोधान करना है और इन कञ्चुकों का काम तिरोहित प्रमातृत्व का किंचित् या सीमित उपोद्बलन है। सर्वकर्ता, सर्वज्ञाता, नित्य, पूर्ण और व्यापक अब सीमित होकर किंचित्कर्ता, किंचिज्ज्ञ, कालिक या क्रमयुक्त, कहीं पर अनुरक्त और नियमन - ग्रस्त भासित होता है। इसी प्रकार माया से प्रकृति, बुद्धि, अहंकार, और मन का क्रमशः अवभासन होता है। अहंकार से तन्मात्राएं और पंच महाभूत आभासित होते हैं। प्रकृति से लेकर पृथ्वीपर्यन्त यह मेय की धारा है। मायिक सृष्टि के पूर्व में शुद्ध सृष्टि या शुद्ध तत्त्वों की भूमि है। परमशिव या महेश्वर से पाँच शुद्ध तत्त्व शिव, शक्ति, सदाशिव, ईश्वर और शुद्धा विद्या आभासित होते हैं। यहाँ तत्त्व होने के नाते प्रमाता और प्रमेय, अहं और इदम्, के अवधारणात्मक भेद के बाद भी अहम् इदम् ग्राहकता और ग्राह्यता का अधिकरण एक ही रहता है। तत्त्व होने के नाते ये सब आभास - सामान्य के रूप में किसी न किसी के अनुभव विषय बनते हैं। इसलिए शिव से लेकर शुद्धा विद्या तक शाम्भव, शक्तिज, मन्त्रमहेश्वर, मन्त्रेश्वर और मन्त्र प्रमाताओं की क्रमश: कल्पना की जाती है। माया के स्तर पर प्रमाता है विज्ञानाकल और फिर प्रलयाकल और तब सकल। अनुभवजगत् के सामान्य प्रमाता से तात्पर्य सकल प्रमाता से होता है । ३८ प्रमाण - व्यापार में इन की भूमिका है और यथाप्रसङ्ग हम इसका उल्लेख करते चलेंगे। अभिनवगुप्त इन सभी का संग्रह करते हुए पूरी प्रक्रिया को स्पष्ट करते हैं : पृथ्वी आदि आभास ( यहाँ पर वस्तु की पारिभाषिक संज्ञा आभास है) परस्पर मिश्रित होकर घटादि विशिष्ट पदार्थ का रूप धारण कर ( स्वलक्षणीभूत होकर ) कर्मेन्द्रियों के उपसर्पण-व्यापार, ज्ञानेन्द्रियों के आलोचन - व्यापार, अंत:करण (मन- अहंकार - बुद्धि) के संकल्पन - अभिमनन-निश्चयन - व्यापार, विद्या के विवेचन- व्यापार, कला आदि कञ्चुकों के अनुरञ्जन व्यापार के विषय बन कर अंततः प्रमाता में विश्रान्त होते हैं । ३९ 



३८. उपर्युक्त इन तत्त्वों में भी एक विशेष प्रकार के मानमेयभाव की कल्पना की गयी है 



यह तत्त्वों के अंतःसंबंध की दृष्टि से है। इनमें से प्रत्येक ऊर्ध्व तत्त्व प्रमाण है और उत्तरवर्ती प्रमेय है। परन्तु यह मानमेयभाव उनके संकोच - तारतम्य और अंतर्व्याप्ति - तारतम्य की दृष्टि से है, अतः प्रमाणशास्त्र में उन पर इस दृष्टि से चर्चा नहीं होती । मालिनीविजयवार्तिक के निम्न वाक्य से यह बात पुष्ट होती है : 

ऊवोर्ध्वतत्त्वव्रातस्य मानत्वे च निरूपिते। 

अधराधरतत्त्वांशो मेयतामवलम्बते । । - ( १/८७२) 

३९. अथ पृथिव्याद्याभासा एव मिश्रीभूय घटादिस्वलक्षणीभूताः, कर्मेन्द्रियैरुपसर्पिताः, बुद्धीन्द्रीयैरालोचिताः, अंत:करणेन संकल्पिताभिमतनिश्चितरूपाः विद्यया विवेचिताः कलादिभिरनुरञ्जिताः प्रमातरि विश्राम्यन्ति । ई. प्र. वि., २, पृ. २४२ 



. 

! 

I 

1 

! 
