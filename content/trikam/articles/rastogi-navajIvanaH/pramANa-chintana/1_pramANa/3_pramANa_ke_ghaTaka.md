+++
title = "३ प्रमाण के घटक"

+++

प्रमाता 

सम्प्रदाय में प्रमाता शब्द की निष्पत्ति दो प्रकार से की गयी है। अभिनवगुप्त जुहोत्यादिगणीय प्र-पूर्वक माङ् धातु से ( माङ् माने शब्दे च) कर्ता अर्थ में तृच् प्रत्यय लगाकर निष्पत्ति करते हैं 'प्रमाता प्रमिमीते जानाति करोति इति वस्तु ।" यहाँ द्रष्टव्य है कि अभिनव 'प्रमिमीते' की व्याख्या 'जानाति' पद से नहीं, बल्कि 'करोति' पद से भी करते हैं। दूसरी निष्पत्ति जयरथ स्वादिगणीय प्रक्षेपणार्थक मिञ (मिञ् प्रक्षेपणे) से उपर्युक्त विधि से करते है 'प्रमिणोति इति प्रमाता । यह भी सकर्मक धातु है। प्रक्षेपण का अर्थ जयरथ लेते हैं क्षोभ से - मेय, मान का क्षोभ । ' ऊपर अभिनवगुप्त के द्वारा विशेषतः प्रयुक्त 'करोति' पद का अर्थ है, प्रमा में प्रमाता के स्वातन्त्र्य को चिह्नित करना। प्रमा वस्तु का प्रकाशन है, इस नाते प्रमाता उसका प्रकाशयिता हुआ। प्रमिति या प्रमा को व्यापार माना गया है, अतः प्रमातृत्व का अर्थ है प्रमितिक्रिया का कर्तृत्व | " प्रमा-समूहों के संयोजन- वियोजन आदि का आधायक अहंप्रत्यवमर्श है प्रमाता 

इस अर्थ में प्रमितिक्रियाकर्तृत्व को समझने का प्रयास किया गया है। यह कर्तृत्व अर्थात् स्वातन्त्र्य (बहिर्मुख) वेदनरूप प्रमाण और प्रकाशन रूप प्रमा से प्रमाता को व्यावृत्त करता है । " 

१. ई.प्र.वि.वि., २, पृ. २१२ 

२. 

३. 

प्रमिणोतीति प्रमाता प्रमातृत्वादेवावश्यं मेयमानादिक्षोभेन भवितव्यम् इति । - तं. वि., ५, पृ. २०६० प्रमायां स्वतन्त्रः प्रमाता, प्रमा च प्रकाशनम् । ई.प्र.वि.वि., १, पृ. २१७ 



४. प्रमितिक्रियाकर्तृत्वलक्षणं प्रमातृत्वम् । तं.वि., २, पृ. ८२२ 

५. 

(अ) प्रमाता नाम प्रमाणादतिरिक्तः प्रमासु स्वतन्त्रः संयोजनवियोजनाद्याधानवशात् कर्ता दर्शितः । 

ई.प्र.वि., १, पृ. ३०९ 



४ 



(आ) प्रमासमूहानां संयोजनवियोजनादिकरणे समर्थ: स्वतन्त्रोऽहंप्रत्यवमर्श: । तदेव, पृ. १२९ (इ) एतदेव वेदनाधिकं वेदितृत्वं वेदनेषु संयोजनवियोजनयोः यथारुचि करणं स्वातन्त्र्यं कर्तृत्वं च 

एतदेव उच्यते । - ई. प्र. वि., १, पृ. १६४ - १६५ 

, 

२६ 

काश्मीर शिवाद्वयवाद में प्रमाण - चिन्तन 

प्रमातृस्वातन्त्र्य की इस धारणा का बीज व्याकरण में मिलता है। " काश्मीरी शैव दार्शनिक उसी का अपने अनुगुण परिष्कार करते हैं। प्रत्यभिज्ञा दार्शनिक अपने इस निश्चय पर बौद्ध, काणाद और सांख्य मतों की समीक्षा द्वारा पहुंचते हैं। बौद्धों के यहाँ प्रमाता कल्पित है, केवल स्वसंवेदनमात्र ही प्रमाता के स्थान पर काम करता हैं। वैशेषिकों के यहाँ कर्ता ज्ञान से भिन्न, द्रव्यविशेष है जो ज्ञान के आश्रय के रूप में मान्य है। सांख्यों में कर्ता चिद्रूप होकर भी निष्क्रिय है। शैव दार्शनिकों की भाषा में वह विमर्शशून्य संविद्रूप है। ज्ञान का अर्थ है ज्ञान विषय की संविनिष्ठ सिद्धि । परन्तु इन तीनों में वह संविन्निष्ठा सिद्धि संभव नहीं है।" क्योंकि बौद्धों की भांति बुद्धि में आकार के समर्पण द्वारा, वैशेषिक की भांति एकसामग्रीक होने के कारण, सांख्य की भांति जनक होने के कारण वस्तु ज्ञान का विषय बनती है। परन्तु यदि वह वहीं तक अर्थात् प्रमेयशरीरमात्र तक ही सीमित होती तो केवल यही ज्ञान होता कि 'मैंने' पदार्थ देख लिया है, पर 'यह खास तिनका या घास है' इस प्रकार विशिष्ट रूप में वस्तु ज्ञान का विषय नहीं बन पाती। इसके विपरीत होता यह है कि 'यह घास है' (तृणमिदम् ) इसमें प्रकाशरूप 'यह' (इदम्) और विमर्शरूप 'घास है' (तृणम् इति) दोनों विषय भाग से परे संविद् भाग (प्रमातृरूप चिद् ) में विश्रान्त होते हैं। संवेदन यदि विमर्श से रहित हो तो वह संवेदन नहीं रहता। और यदि वह विमर्शमय है तो विमर्श करने की यह स्वतन्त्रता ही प्रमातृता है, स्वप्रकाशत्व है। " 

उत्पल अपनी प्रसिद्ध कारिका “या चैषा प्रतिभा तत्तत्पदार्थक्रमरूषिता । अक्रमानन्तचिद्रूपः प्रमाता स महेश्वरः ।” (ई.प्र.का. १/७/१) में अनन्तकालान्तर्मुखसंवेदनरूपता की शब्दावली में प्रमाता की प्रमाणमीमांसीय अवधारणा को प्रस्तुत करते हैं। सारे प्रमाण जिनका स्वभाव बहिर्मुख प्रकाशात्मक ज्ञान है, सारे प्रमेय जो आभास रूप हैं और इन बहिर्मुख ज्ञानों के अंदर भासित हो रहे हैं, सारी प्रमाएँ जो उनमें से एक-एक आभास को लेकर 'यह यह है' इस प्रकार से अनन्त प्रकार का विकल्पमय विमर्शन करती हैं, अपने स्वातन्त्र्य से उन्हें एक विषय के रूप में स्थापित करने ( संयोजन ), भिन्न विषयों के रूप में उन्हें अलग करने (वियोजन), अपने से भेदन करने ( अपोहन ), और 'अहं' इस परामर्श के द्वारा अपने अंदर विश्रान्त करने वाला प्रमाता कहलाता है। इस प्रकार प्रमाता का उचित परिचय है, घट के निर्विकल्प प्रकाश और सविकल्प ज्ञान दोनों की अहंरूप 

प्रतिष्टा - भूमि । 

६. 

wi 

७. 

८. 

प्रमाता स्वतन्त्रः । स्वातन्त्र्यं च कारकफलोपभोक्तृत्वम् । - न्या. वा., १, पृ. ९ 

तत् संवेदनमात्रमस्तु किं प्रमात्रा कल्पितेन । भवतु वा असौ तथाहि संविदाधारमात्ररूपोऽसौ काणादवत्, संविद्रूपोऽपि वा विमर्शशून्य एव सांख्यवदस्त्विति संक्षेपेण बौद्ध-काणाद - कापिलव्यामोहं विहन्तुमाह, 'संविन्निष्ठा हि' इति । - ई.प्र.वि.वि., १, पृ. ५३ 

न च एवं, ततस्तृणमिदमिति प्रकाशविमर्शो तृणांशादुत्तीर्णौ संविद्भागमवलम्बेते। [.....] एतदुक्तं भवति संवेदनमविमर्शरूपं तावत् न किञ्चित् । विमर्शमयतायां स्वातन्त्र्यं प्रमातृता स्वप्रकाशत्वमिति, कथं संवेदनमात्रं तदाधारमात्रं निर्विमर्शसंविद्रूपं वा सिद्ध्येदिति । - तदेव, पृ. ५४ 

प्रमाण के घटक 

प्रमातृत्व के अनु-प्रत्यय 

२७ 

प्रमातृत्व का प्रमागत स्वातन्त्र्य में परिघटन ( reduction) कर कई अनु- अवधारणाओं का उपयोग करते हुए शैव दार्शनिक अत्यन्त मूलगामी और दूरगामी विश्लेषण करते हैं। ये अनु-प्रत्यय हैं - (१) अधिष्ठानकारित्व, (२) व्यापनकारित्व, अनुसंधानकारित्व और (४) व्यवस्थाकारित्व। 

अधिष्ठातृत्व का अर्थ है अपने से भिन्न सारे अर्थों की प्रकाशमानता का विमर्शतया विश्रान्ति स्थान होना। यही पक्ष ज्ञानों और प्रमाणों में प्रमाता की पूर्वसिद्धता, प्रागनुभविकता का हेतु बनता है।" सर्वसिद्धिसमाश्रयता के जिस प्रत्यय का पहले उल्लेख हुआ है, उसका ज्ञानमीमांसीय परिकल्पन इसी अर्थ में होता है। शुद्ध प्रमाता में यह प्रकाशन अहंविमर्शरूप और साधारण (मायिक) प्रमाता में अहंविकल्परूप होता है। चेतन प्रमाता की प्रतिष्ठानरूपता सार्वत्रिक है। मायाप्रमाता में यह मायाशक्ति के द्वारा आरोपित होती है, अत: भेदबुद्धिपूर्वकता के कारण यह सार्वत्रिकता सिकुड़ जाती है । " 

१० 

प्रमाता में प्रमा की इस विश्रान्ति का कोई एक नियत रूप नहीं है। उसके असंख्य प्रकार हो सकते हैं। यह विश्रान्ति (१) कभी अनाश्लेष भाव से वस्तुओं का अलग-अलग विषयन करती है, जैसे 'घड़ा है', 'कपड़ा है; (२) कभी वस्तुओं का परस्पर उपरंजन करती हुई, जैसे 'नीला' 'कमल'; (३) कभी प्रयोज्य-प्रयोजक भाव के अवभासनपूर्वक होती है, जैसे 'आग से धुआँ ' ; और (४) कभी विमर्शात्मक फलानुवृत्ति ( अर्थात् प्रमा की एकतानता) को भङ्ग करती हुई, जैसे 'यह सीप है, चांदी नहीं ।" ध्यान देने की बात यह है कि इस विश्रान्ति का मार्ग प्रमाण के द्वार से जाता है। प्रमेय प्रमाण के रास्ते प्रमाता में विश्रान्त होता है, सीधे नहीं । १२ 

९. 

१०. 

११. 

१२. 



सर्वे प्रमातुरन्ये येऽर्थाः तेषां या सिद्धिः प्रकाशमानता तस्या यतः स प्रमाता निबन्धनं विश्रान्तिस्थानं विमर्शरूपतया समाश्रयः [.....] इत्यादिपूर्वसिद्धत्वे हेतुत्वेन समाश्रयः । ई.प्र.वि.वि., १, पृ. ५२-५३ तेन संविदेव सर्वत्र प्रतिष्ठास्थानम् सा परं शून्यादौ मायाशक्त्या समारोप्यते इति संकुचिता उच्यते । 

तदेव, पृ. ६२ 

तच एकं विश्रान्तिस्थानं प्रमातृतत्त्वं नाम । तत्र हि विश्राम्यतां ज्ञानानां न एकरसैव सर्वत्र विश्रान्तिः । तथा हि घट इति पट इति ज्ञाने परस्पराभासानाश्लेषेणैव विश्राम्यतः, नीलमिति उत्पलमिति परस्पराभासोपरागप्रावण्येन, अग्नेर्धूम इति प्रयोज्यप्रयोजकसत्ताकत्वभासनपुर : सरीक्रियया । एवमन्यदपि ऊह्यम्। ।.....] तत्र एकत्र प्रमातरि शुक्तिका इयमिति, न इदं रजतमिति च ज्ञानं [.....] विमर्शात्मक- प्रमाणफलानुवृत्तिं विध्वंसयति, विध्वंसयच्च विश्राम्यति । - तदेव, २, पृ. ३७२ 

। 

प्रमेयस्य प्रमाणद्वारेण प्रमातरि विश्रान्ति, न तु स्वमुखेन । - तदेव २, पृ. ३६२ 

२८ 

काश्मीर शिवाद्वयवाद में प्रमाण-चिन्तन 

व्यापनकारिता, व्याप्तृत्व प्रमातृत्व के घटकतया दूसरा अनु-प्रत्यय है। प्रमाता व्यापक है, वस्तु व्याप्य है। इसी कारण प्रमाता प्रमेय को, पारिभाषिक रूप से व्यापक व्याप्य को, स्वात्मसात् करता है। स्पन्दकारिका ३ / ११४१ ३ का आश्रय लेते हुए विमर्शिनी के टीकाकार भास्कर शब्दश: कहते हैं कि ज्ञान-क्षण में प्रमेय का अस्तित्व प्रमाता के अस्तित्व से भिन्न नहीं होता तन्मयीभावासादन की इस प्रक्रिया को वह व्यापकीभवन की प्रक्रिया कहते हैं। प्रमेयता अब शुद्धप्रकाशरूपता में बदल जाती है । १४ 

। 

१५ 

अनुसंधानकारित्व प्रमातृत्व रूप स्वातन्त्र्य का तीसरा घटक है। वस्तुगत्या अनुसंधातृत्व और अनुसंधान को शैव दार्शनिक एकाकार मानते हैं। उत्पल प्रमातृत्व की परिभाषा ही पदार्थों और ज्ञानों दोनों के एकतानुसंधान के शब्दों में करते हैं । " चित्तत्त्व और अनुसंधान के सामानाधिकरण्य को लक्षित करते हुए अभिनवगुप्त अनुसंधान को वस्तु- जगत् में पदार्थों, और ज्ञान- जगत् में ज्ञानों के 'एकीकरण' ( एक करना), 'एकीभवन' (एक होना) और 'मिश्रीकरण' (आपस में मिलाना) के त्रिविध अर्थों में लेते हैं। एकीभवन अर्थ में अनुसंधान शब्द में धा धातु का प्रयोग कर्मकर्तृविषयक (कर्ता और कर्म की एकता ) है और एकीकरण तथा मिश्रीकरण में क्रिया और कर्ता की अभिन्नता अंततः द्योतित होती है । १६ विषयों और ज्ञानों दोनों की एकता के इस प्रमातृरूप आधार का यह फैलाव देश और काल दोनों में होने के कारण आनुपूर्व (vertical) और समविस्तारी (horizontal) दोनों है। 

१७ 

चौथा परिघटन है व्यवस्थाकारित्व की शब्दावली में । वस्तुतः ज्ञानमीमांसा के क्षेत्र में यह मूलभूत प्रमातृ-व्यापार है। अन्य सारे व्यापार इसी के अनुजीवी हैं। व्यवस्था है विषय का स्वरूपमर्यादा से परिभाषित किया गया अवस्थान । " सारे प्रमाण - व्यापार यहाँ 

१३. दिदृक्षयैव सर्वार्थान्यदा व्याप्यावतिष्ठते । 

१४. 

१५. 

१६. 

तदा किं बहुनोक्तेन स्वयमेवावभोत्स्यते ।। 

व्यापकीभवंश्च तद्वस्तु स्वात्मसात् करोति, तन्मयीभावासादनं च शुद्धप्रकाशरूपत्वासादनमेव। - १, पृ. १२९ 

भा., 

चित्तत्त्वमेव [...] अशेषपदार्थज्ञानानामन्योन्यानुसन्धानम् । - ई. प्रवृत्ति १/३/७ सामानाधिकरण्येन अनुगामित्वेन संधानं विच्छिन्नसम्मतानामपि ज्ञानानामेकीभवनं नाम चिदेव अन्तर्मुखा [.....]। तदत्र दधातिः कर्मकर्तृविषय: । [.....] अथ मिश्रीकरणं संधानं [.....] मिश्रीकर्तुश्चित्तत्त्वाद् अनन्यत्वमिति युक्तमेव अभेदेन उपचरणं क्रियाकर्त्री: परमार्थतः ऐक्यात् । - ई. प्र. वि. वि. १, पृ. २७६ १७. तेनैक्यं भिन्नकालानां संविदां वेदितैष सः । ई.प्र.का. १/४/३; और भी देखिए ई. प्र.वृ., पृ. १०३ १८. प्रमातुर्यो व्यापारो व्यवस्थाकारित्वं नाम, तदनुजीवितया तद्व्यापारवशीकृतानि । - ई.प्र.वि.वि., २, 

पृ. ३५९ 



7 

प्रमाण के घटक 

२९ 

१९ 

तक कि गौण प्रकार भी इस व्यवस्था में सिमट जाते हैं ।" इस स्वरूप - व्यवस्था के कारण ही एक प्रमाता सारे ज्ञानात्मक प्रसंगों में स्वरूप की अभिन्नता के बावजूद भी, विषयगत बोध की प्रकृति के अनुसार भिन्न-भिन्न नामों से पुकारा जाता है जैसे अनुभविता, निश्चेता, स्मर्ता, प्रत्यभिज्ञाता, विकल्पयिता इत्यादि । २० व्यवस्थाकारित्व की धारणा को अभिनव प्रमाण की स्वरूपेयत्ता से जोड़ देते हैं। बौद्धों पर प्रच्छन्न कटाक्ष करते हुए वह कहते हैं कि बिना प्रमाता के प्रमाण का प्रवर्तकत्व, प्रापकत्व स्वभाव ही अस्त हो जाएगा । २१ वस्तुतः प्रमाता को न स्वीकार करके भी स्वसंवेदन को स्वीकार करके उसी पर नित्यत्व और व्यापकत्व का आक्षेप करके, बौद्ध प्रमातृतत्त्व को अपना लेते हैं, जबकि काश्मीरी शैवों के यहां नित्यता और व्यापकता स्वसंवेदन का स्वरूप है । दोनों में यही अंतर है । २२ 

स्थायित्व और आदिसिद्धत्व 

यह प्रमाता न केवल प्रमाण से ही पूर्वसिद्ध है अपितु ज्ञानात्मक व्यापार के बाद भी उसकी सत्ता बनी रहती है। इसीलिए वह स्थायी है। चैतन्यरूप प्रमाता के स्थायी अधिकरण में ही प्रमाणों की योजनारूप युक्ति संभव है। २३ प्रमाता के स्थायित्व की अवधारणा आत्मवादी दर्शनों का निर्विवाद अभ्युपगम है। काश्मीर शिवाद्वयवाद के संदर्भ में याद केवल यह रखना है कि परम प्रमाता अर्थात् महेश्वर का यह स्थायित्व आत्यन्तिक है, जबकि जागतिक प्रमाता का सापेक्षिक । मायाप्रमाता तात्त्विक दृष्टि से संकोचजन्मा है और शून्य, प्राण, बुद्धि, देह आदि उपाधियों से उपहित है, अतः तत्त्वतः वह भी मेय है। पर वह, परिवर्तनशील होने के कारण क्षणिक या अस्थायी ज्ञानविषय अर्थात् प्रमेय की दृष्टि से स्थायी है। यही स्थिति प्रमाण की दृष्टि से है। प्रमाण भी प्रमेयोन्मुख होने के कारण बहिर्मुख संवेदनरूप है, परिवर्तनशील है और इस कारण से हर समय नया (अभिनवोदय ) 

१९. 

माता सकलकरणग्रामप्रसवनिमित्तत्वात् । - तं . वि. 

२०. 

२१. 

२२. 

इस उद्धरण का पूरा विवरण लिखने से छूट गया है। 

यद्यपि अनुभवन - निश्चयन - स्मरण - प्रत्यभिज्ञान - विकल्पनशक्तिस्वातन्त्र्यलक्षण एव वस्तुतः प्रमाता, तथापि तत्र तत्र भागे तथा व्यपदेश इति । - ई.प्र.वि.वि., २, पृ. १७ 

प्रमाणमेव प्रमात्रा विना न प्रवर्तकं न प्रापकमिति प्राप्तिपर्यन्तः प्रवृत्त्यङ्गभावोपगमनसद्यःप्रदर्शनमुखः प्रमाणस्य स्वभावः प्रामाण्यलक्षणोऽस्तमियादेव । तदेव, पृ. ३५९ 

तस्मात् स्वसंवेदनमङ्गीकुर्वद्भिः प्रमातृतत्त्वमङ्गीकृतमेव तस्यैव नित्यव्यापकैकरूपत्वाक्षेपेण सिद्धेरित्यलं बहुना । तदेव, पृ. ३६१ 

L 

२३. तदैक्येन विना न स्यात्संविदां लोकपद्धतिः । 

प्रकाशैक्यात्तदेकत्वं मातैकः स इति स्थितम् । - ई.प्र.का. १/८/१० 

३० 

काश्मीर शिवाद्वयवाद में प्रमाण - चिन्तन 

है। जब कि प्रमाता उसी बहिर्मुख संवेदन का देश और काल से अपरिच्छिन्न अंतर्मुख स्वरूप है। इसी अर्थ में वह स्थायी है । २४ 

जैसा कि अभिनव का स्वभाव है, वह स्थायित्व के प्रत्यय की तलस्पर्शी चर्चा करते हैं। वे प्रमातृत्व की तीन अवस्थाओं की परिकल्पना करते हैं और उन्हें क्रमानुपाती अन्वर्थ नामों से पुकारते हैं - उपक्रमा, मध्या और उपसंहारा और इन्हें क्रमशः प्रमातृत्व के तीन प्रकारों से जोड़ते हैं 

विशुद्ध प्रमाता, अर्थप्रमाता अर्थात् विषयप्रमाता और लोकप्रमाता । विशुद्ध प्रमाता के बोध का आकार है, केवल अहम् - 'अहमिति' । यह अविरत प्रकाशता से युक्त है, इसलिए इसकी प्रमातृता पूर्णतः स्थिर है। अर्थप्रमाता के बोध का आकार है 

'नीलं जानामि इति' । यह केवल विषयज्ञान में प्रवृत्त होता है, अतः इसकी स्थिरता प्रमेयानुसारी है। लोकप्रमाता के बोध का आकार है (भले ही उसे शब्दश: न कहा जाए) . 'नीलमेतदर्थक्रियाकारि' (नील इस अर्थक्रिया को करने वाला) । लोकप्रमाता का स्थैर्य अर्थक्रिया से नियन्त्रित होता है। सामान्यतः लौकिक प्रतीति और प्रवृत्ति अर्थक्रियामूलक होती है, अतः प्रमेयता अर्थक्रियानियन्त्रित है। फलतः इस स्तर पर प्रमातृता भी अर्थक्रियानियन्त्रित होती है । २५ 

इससे यह भी प्रतिफलित होता है कि परम प्रमाता की प्रमातृता सर्वसमावेशी होती है पर अनुभवजगत् में यह प्रमातृता नियत होती है। इस नियतता का कारण उसका अपना ज्ञानविषय है। ग्राह्य और ग्राहक का जोड़ा परस्परानुरूपता में ही बन पाता है। जिसकी 

२४. 

२५. 

नहि प्रमाता नाम ज्ञानव्यतिरिक्तं किञ्चित्, अपितु ज्ञानानां बहिर्मुखसंकोचभाजाम् यदन्तर्मुखम् अदेशकालभेदप्राणितं तदेव स इति । ई. प्र. वि. वि., १, पृ. २२३; और भी ई. प्र. वि., २, पृ. ७ शुद्धस्य प्रमातृत्वस्य न दोलायमानता शङ्क्या अविरतप्रकाशत्वात् । अर्थप्रमातृत्वस्य च इयमेव अविचलता या प्रमेयस्य [...]| लोकस्य च बाह्यार्थसाध्यामर्थक्रियां प्रति भरः । [.....] अहमित्युपक्रमा, नीलं जानामि इति मध्या, नीलमेतदर्थक्रियाकारि इत्युपसंहारा लोकस्य प्रतीतिः । - ई.प्र.वि.वि., १, 

पृ. ८४ 

इन तीनों स्थितियों को निम्नलिखित सारणी द्वारा प्रस्तुत करना सुकर 

आकार 

होगा : 

संज्ञा 

सारणी २ | 

प्रमातृत्व 

(१) विशुद्ध 

स्थैर्य की प्रकृति 

पूरी स्थिरता 

( अविरत प्रकाशत्व से युक्त होने के कारण ) ' अहम्' इति 

(२) अर्थप्रमाता (३) लोकप्रमाता 

प्रमेयानुसारी अर्थक्रियानियन्त्रित 

उपक्रमा 

'नीलं जानामि' इति 

मध्या 

'नीलमेतदर्थक्रियाकारि' उपसंहारा 

प्रमाण के घटक 

३१ 

चेतना में जो विषय अवभासित होता है वह उसी विषय का प्रमाता होता है। इस प्रकार व्यवहार जगत् में काश्मीरी शैवों का नियतप्रमातृवेद्यता के सिद्धान्त में विश्वास है, ऐसा निष्कर्ष निकाला जा सकता है। 

२६ 

प्रमाता को मेय केवल एक सीमित अर्थ में ही कह सकते है अर्थात् प्रमेय-प्रमाता के भिन्नतया भासित हो जाने पर प्रमाता प्रमेय होकर ही प्रमाता बनता है। परन्तु प्रमाता की यह प्रमेयता दूसरे प्रमाताओं के प्रति उसकी आभासरूपता को लेकर है ( प्रमातृता को लेकर नहीं ) । प्रमाता के रूप में वह संकोचावस्था में अपने प्रमेय को लेकर प्रागनुभविक, आदिसिद्ध ही रहता है। प्रमाता चाहे पर हो या स्व, परन्तु वह प्रमातृत्वेन किसी भी रूप में परप्रकाश नहीं हो सकता। दूसरे शब्दों में जैसे एक ज्ञान दूसरे ज्ञान का विषय नहीं बनता, वैसे ही प्रमाता भी दूसरे प्रमाणों से सिद्ध नहीं होता । अभिनव प्रमाता को प्रमाण की आंतरिक संरचना में ही प्रतिनिविष्ट मानते हैं। क्रिया के साथ व्याप्तिग्रहण के समय उसकी वर्तमानता अनुमानकाल से पहले उसकी पूर्वसिद्धता को प्रमाणित करती है। प्रत्यक्ष के समय नीलादि के स्वरूप को प्रतिष्ठित करने वाले चैतन्य का अहंरूप अनुसंधान प्रमाता की पूर्वसिद्धता का प्रतीक है। २७ प्रत्येक मानात्मक व्यापार के हर चरण में प्रमाता की पूर्वसिद्धता उस व्यापार को मानात्मक बनाती है । २८ प्रमाणगत अपूर्व - प्रकाशता या पूर्वानधिगतता, प्रमाण का स्वरूप लक्षण, वहाँ असंभव है । इन्द्रियों की पहुँच से परे होने के कारण उसमें ऐन्द्रिय और मानस प्रत्यक्ष की संभावना नहीं की जा सकती। यह भी नहीं कि वह भात नहीं हो रहा है अतः उसे परोक्ष भी नहीं कहा जा सकता । २९ यदि वह प्रमाण का प्रमेय माना जाए तो उस प्रमितिक्रिया में दूसरे प्रमाता का होना अनिवार्य हो जाता है । ३० वस्तुतः प्रमेयत्व का अभाव होने के कारण न तो प्रमाण वहाँ प्रवृत्त होता है और न ही, यदि किसी प्रकार प्रवृत्ति हो भी जाए तो, कुछ सिद्ध करने की स्थिति में 

२६. 

२७. 

२८. 

प्रकृतश्च ज्ञानस्य स्वप्रकाशतावादः समर्थितः । अयं हि अभिप्राय: प्रकाशस्तावदेकोऽस्तु वा, परमार्थतोऽनेको वा, प्रमातृरूपो वा । सर्वथा तावत् परप्रकाश्यत्वमस्य अनुचितमिति । 

पृ. २२२-२२३ 

तदेव, 

यत् आदिसिद्धम् प्रमाणान्तरैरसाध्यम् क्रियया च सह व्याप्तिग्रहणकाले अनुमानकालात् पूर्वसिद्धं चैतन्यस्वभावं यदनुसन्धानं नीलादिप्रतिष्ठापकम् अहमिति रूपं तदेव प्राधान्येन रूपं यस्य प्रमातुस्तत्स्वभावं तत् । ई.प्र.वि.वि., १, पृ. १०८ 



यदा यदा उपक्रम:, तदा तदा पूर्वसिद्धत्वमित्येषोऽत्र परमार्थः । तदेव, पृ. ५१ २९. तदेव, १, पृ. २१९ 

३०. 

स च यदि प्रमाणप्रमेयः स्यात् तत्रापि प्रमितिक्रियायां प्रमात्रा अपरेण भाव्यम् । इस उद्धरण का पूरा विवरण लिखने से छूट गया | 

Bak 

तं.वि. 

३२ 

काश्मीर शिवाद्वयवाद में प्रमाण - चिन्तन 

होता है । ३१ पूर्वसिद्धता या आदिसिद्धता एक कालिक प्रत्यय नहीं है, वह केवल यौक्तिक अपोद्धरण (logical abstraction) मात्र है, क्योंकि सिद्धि अन्यापेक्ष होने के कारण स्वयं में प्रमेयस्थानीय है । ३२ अतः प्रमाता में सिद्धिरूप प्रमात्व एक यौक्तिक असंभावना है । ३३ इससे स्पष्ट है कि महेश्वर का परम प्रमाता के रूप में संभावन केवल तात्त्विक ही नहीं, यौक्तिक निष्कर्षण (reduction) भी है । ३४ 

सौन्दर्यात्मक आयाम 

प्रमातृ - विचार का एक पक्ष जो शैव चिन्तन को अन्य दर्शन परम्पराओं से अलग करता है, वह है उसका सौन्दर्यात्मक आयाम। प्रमेय की प्रमाण तथा प्रमा द्वारा प्रमाता में विश्रान्ति साधारण तौर पर प्रमाणशास्त्रीय विचार का अङ्ग बनती है, परन्तु अभिनवगुप्त इस प्रक्रिया के अंतिम चरण में, प्रमा- अनन्तर ( post-pramā ) प्रमाता की अपने में, स्वरूप में, विश्रान्ति की बात करके उसमें सौन्दर्यतरलता का आधान करते हैं। 'अहं नीलं जानामि' यह प्रमाता में प्रत्यक्ष प्रमाण से होने वाली प्रमेयनिष्ठ प्रमा है। किन्तु यह बोध प्रमाता में एक तुष्टि, एक तृप्ति का भाव भी जगाता है कि मैने अर्थ जान लिया है ( ज्ञातो मयार्थः) । प्रमाता में जागी यह निराकांक्षता अब प्रमाता को पूर्णतः आत्मतृप्त आत्मविश्रान्त करती है । ३५ विषय, प्रमाण और प्रमा की विश्रान्ति के बाद यह प्रमाता की प्रमाता में विश्रान्ति है। इसे अभिनव तृप्ति या हृदयङ्गमता कहते हैं। वस्तुतः ज्ञान का यह प्रत्यभिज्ञान में पर्यवसान है । ३६ 

प्रमाण 

मानाधीना मेयसिद्धि और व्यवहार - साधनता 

३१. 

, 

अभिनव का संप्रदाय, प्रमाण में आस्थावादी दर्शन परम्पराओं से, विशेषतः 

प्रमेयत्वाभावे च न तत्र प्रमाणमुपयोगि उपपत्तिमद्वा । - ई.प्र.वि.वि., १, पृ. ५१ 

३२. सिद्धिः अन्यापेक्षैव प्रमेयत्ववदेव । तदेव, पृ. ५९ 

तदेव 

३३. 

प्रमैव अस्य सिध्यपरपर्याया न युक्ता । 

३४. 

प्रमातरि पुराणे तु सर्वदाभातविग्रहे । 

किं प्रमाणं नवाभास: सर्वप्रमितिभागिनि ।। 

३५. 

ई.प्र.का. २/३/१६ 

प्रमाताऽपि प्रमेयौन्मुख्येन 'ज्ञातो मयार्थ' इति संतोषोत्पादात् निराकांक्षः सन् स्वात्मनि विश्रान्तिम् आभासयेत् । तं. वि., ३, पृ. ७५६ 



३६. विशुद्धे नीलाद्युपरागशून्ये प्रमातरि या चित्स्वरूपता विमर्शमयत्वं तत्र सात्मता......। आत्मनि विमर्शस्य स्वरूपे सर्वथा निमज्जनमेकी भावोऽर्थस्य । तस्यां सत्यां मेऽर्थस्य असौ प्रमाता भवति यः शुद्धः प्रमाता । 

ई.प्र.वि.वि., १, पृ. ८३-८४ 

J4 

प्रमाण के घटक 

३३ 

नैयायिकों से सहमत है कि वस्तु की सिद्धि प्रमाण के अधीन होती है । ३७ इसी दृष्टि से वह उत्पल के प्रमाण-विचार को प्रस्तावित करते हैं।" मान को मेयसिद्धि या वस्तुसिद्धि तक सीमित रखकर अभिनव एक बार फिर याद दिलाने की चेष्टा करते हैं कि प्रमातृसिद्धि प्रमाणमीमांसा का क्षेत्र नहीं है, प्रमाणों की सार्थकता मात्र उनकी व्यवहार - साधनता में है । ३९ प्रश्न है कि क्या वस्तुतः ऐसा ही है ? यों तो प्रमाता ही नहीं, प्रमेय और प्रमाण की भी वस्तु के रूप में सत्ता प्रमाण व्यापार के पहले रहती है, केवल अपनी प्रमाणक्षेत्रीय संज्ञाओं से ज्ञान- प्रक्रिया के समाप्त हो जाने पर उस ज्ञान की दृष्टि से वे व्यवहृत या गृहीत होते है । ४° इस अर्थ में तीनों समकालिक हैं और परस्परापेक्ष हैं। अभिनव प्रमाता को व्यवहार क्षेत्र से बाहर नहीं करते, क्योंकि कल्पित प्रमाता भी मेय है, पर जैसा कि बार-बार कहा प्रमाणाधीना वस्तुसिद्धिः इति तत्र तत्र प्रसिद्धेः । - ई. प्र. वि., २, पृ. ६६; अन्यत्र भी, ई. प्र. वि.वि., ३, 

३७. 

पृ. ७० 

३८. नैयायिकों से हटकर अभिनव यहाँ मेय के स्थान पर वस्तु का प्रयोग करते हैं। लेकिन इसको लेकर कोई कठिनाई नहीं होनी चाहिए, क्योंकि इस परम्परा में वस्तु को आभास कहा गया है और आभास की संरचना में ज्ञेयता उसके घटक लक्षणों में से एक है। 

३९. 

४०. 

जैसा कि सच्चिदानंद मिश्र ने अपने उत्कृष्ट लेख “प्रमाणमीमांसा : दार्शनिक चिन्तन का आरम्भबिन्दु” (उन्मीलन, वर्ष २३, अंक १, जनवरी २००९) में युक्तिपूर्वक प्रतिपादित किया है कि न्याय परम्परा नागार्जुन व विज्ञानवादियों के विरोध में जिस प्रकार खड़ी होती है उसी प्रकार अद्वैतवेदान्त के भी (पृ. ६१ ) । न्याय व बौद्ध परम्परा के सिद्धान्तों में भेद को वस्तुतः इन दोनों परम्पराओं के द्वारा व्यवहार के प्राधान्य व अप्राधान्य देने के आधार पर ही व्यवस्थापित किया जाना उचित दिखता है (पृ. ६५) । यह बात काश्मीरी शैवों पर भी न्यूनाधिक वैसे ही लागू होती है। पर विचित्र बात यह है कि व्यवहार में ( परमार्थत: नहीं) काश्मीरी शैव नैयायिकों के प्रमाण-विचार और काफी हद तक सामान्य आदि पदार्थविचार के प्रति अनुमोदन की सीमा तक सहानुभूति रखते हैं। शैवों के लिए, जो कट्टर अद्वैतवादी हैं, परमार्थतः नैयायिक से सहमत हो पाना असंभव है। फिर भी इस सहानुभूति का कारण शैवों के लिए व्यवहार को, लोकस्थिति को, अनुभव और पारस्परिक संविदा के स्तर पर सत्य मानना है, जो बौद्धों में भ्रान्त और वेदान्तियों में मायिक है। इसलिए हमें आश्चर्य नहीं होना चाहिए जब उत्पल के प्रमाणविचार को उपक्रान्त करते हुए अभिनव साफ बताते हैं कि प्रमाण और प्रमा के विचार का प्रयोजन ही यह निर्णय करना है कि क्रिया, संबंध आदि बुद्धियाँ (जिनके अंतर्गत प्रमाणविचार हुआ है) भ्रान्ति नहीं हैं: यदुक्तं क्रियासंबंधादिबुद्धयः न भ्रान्तिस्वभावाः (ई.प्र.वि.वि., २, पृ. ३५ ) ; तदेव निर्णेतुं प्रमाणतत्फलस्वरूपं तावत् प्रसिद्धमनुवदति । (ई.प्र.वि., २, पृ. ६७ ) और जो सबसे आश्चर्यजनक बात है, जिसकी तार्किक परिणतियां व्यवहार से परे जाती हैं, वह है आगम प्रमाण, जो शैवों का सशक्ततम प्रमाण-प्रकार है, को प्रसिद्धि या अनादि व्यवहार से एक रूप मानना । न्याय का शब्दतः समर्थन और परमार्थतः विरोध दोनों परम्पराओं के गंभीर तुलनात्मक अध्ययन की दिशाएँ खोलता है। 

तदेव, पृ. ६६ 

३४ 

काश्मीर शिवाद्वयवाद में प्रमाण-चिन्तन 

गया है कि वह आभासत्वेन ही मेय है ४१, ज्ञातृत्वेन वह ज्ञान- प्रक्रिया की घटमानता के क्षण भी उस ज्ञान की दृष्टि से भी पूर्वसिद्ध और अनन्तरसिद्ध ही रहता है। और तत्त्वमीमांसा को दर किनार भी कर दिया जाए तो भी ज्ञान की संघटना का विश्लेषण करने पर जहाँ ‘अस्तित्वत:' सारे घटकों की विश्रान्ति प्रमाता में होती है, वहीं वस्तुतया अवस्थित घटक अपनी वस्तुसत्ता में भी प्रमाता के द्वारा 'ज्ञानत: ' पुनर्मूल्याङ्कित होकर ही प्रमेय आदि के रूप में गृहीत होते हैं । ४२ यही कारण है कि व्यवहार - साधन के रूप में भी प्रमाण घटकों की और स्वयं अपनी मौलिक स्वप्रकाशता का ही विजृम्भण करता है । ४३ 

४१. 

ननु दृष्टः प्रमातरि प्रमेयताव्यवहारः उपदेशादौ । न असौ प्रमातरि, अपितु नीलादिस्थानीये सृष्टे वस्त्वन्तरे एव । 

ई.प्र.वि.वि., १, पृ. ५५ 

४२. नीलसुखादिव्यवहारः प्रकाशविमर्शात्मकसिद्धिनिबन्धनभूतप्रमात्रविनाभावी प्रमेयव्यवहारत्वात् । - तदेव, 

पृ. ५४ 

४३. व्यवहारसाधनेषु च प्रमाणेषु मौलिकप्रमाणसिद्धमेव रूपं प्रपतति । तदिहापि मौलिकं स्वप्रकाशत्वमेव जृम्भते । - तदेव, पृ. १०९ - ११०। संप्रदाय में सामान्यतः प्रमाता और प्रमाण स्वप्रकाश, और विषय प्रमातृ-प्रमाणप्रकाश्य (दूसरे शब्दों में, परप्रकाश्य) प्रतिपादित होते हैं। परन्तु प्रत्यभिज्ञा के परमाचार्य सोमानन्द में एक जगह [ संदर्भ ज्ञानमीमांसीय नहीं है पर युक्ति अवश्य ज्ञानमीमांसीय है, दर्शनान्तर में इसकी अन्यथा व्याख्या भी की जा सकती है। यहाँ हमारे लिए वह साम्प्रतिक नहीं है । ] ऐसा लगता है कि वह प्रमेय को भी स्वप्रकाश्य या स्वयंग्राह्य मानते हैं। ग्राह्य शब्द को णिजन्त मानकर ही इस अंश को समझा जा सकता है, कुछ वैसा ही जैसा भर्तृहरि शब्द को उपग्राह्य और उपग्राहक ( शब्द के अपने स्वरूप को ग्रहण कराना और शब्द के अर्थ को ग्रहण कराना) कहकर कहना चाहते हैं। सोमानन्द का मानना है कि विषय स्वयंग्राह्य होकर (अर्थात् अपना ग्रहण कराने की शक्ति 

के 

कारण) ही प्रमेय बनते हैं। यदि पदार्थों में ग्राहकता - शक्ति ( यह प्रयोग हमने सुविधा की दृष्टि से किया है और यहाँ भी ग्राहकता में णिच् मानना होगा, अर्थात् ग्रहण करना नहीं, ग्रहण कराना : विषय द्वारा अपना ग्रहण कराने की शक्ति) न मानी जाए तो विषय ज्ञान संभव नहीं होगा। उदाहरण के लिए चक्षु इन्द्रिय का संयोग कपड़े के थान के ऊपरी भाग से होता है अंदर हम नहीं देख पाते, फिर भी हमें कपड़े का संपूर्ण ज्ञान है ऐसा व्यवहार होता है। विषय में ग्राहकता शक्ति न हो तो ऐसा कभी संभव नहीं है : 

यदि ते न स्वयंग्राह्या गृह्यन्ते नैव चक्षुषा ।। बाह्यावयवतद्योगात्तदन्तरवियोगतः । 

परो गृहीतः सकल इति न स्यात् प्रमा क्वचित् ।। 



शि. दृ. ५/४०ब - ४१ 

हैं : 

इस अंश पर उत्पल की पदसंगति अप्राप्त है, उससे निश्चित ही प्रस्तुत व्याख्या की प्रामाणिकता पर प्रकाश पड़ता । सोमानन्द आगे चलकर फिर कहते (अ) तेन पूर्वोक्तया नीत्या भावानां स्वग्रहः स्थितः ।। तदेव ५/७६ 

G 

(ब) ज्ञानस्वरूपग्रहणानां तग्रहात् तद्ग्रहः किल । 

तदेव ५ / ८८ ( Bright Mayer- könig इस 

हैं। 

पृ. १३८) 

कारिका को उपर्युक्त ५/४०ब से जोड़ती 

प्रमाण के घटक 

३५ 

इससे स्पष्ट है कि प्रमाण यहाँ 'प्रकाशक' है। इस विशेषता को हम बौद्ध और न्याय की तुलना से और अधिक समझ सकते है । न्याय में प्रमाण 'निरूपक' है और बौद्धों में 'प्रापक' या 'प्रवर्तक' । प्रमाण की भूमिका है वस्तु के प्रमेयतया 'व्यवस्थापन' या 'परिच्छेदन' की। यही प्रमेय का प्रकाशन है। 

4 

प्रमाण के संबंध में भारतीय दर्शन में तीन दृष्टियाँ सामान्येन अपनाई गयी हैं। आचार्य गोस्वामी श्याममनोहर ने भारतीय दर्शन की योजनाबद्धता पर अपने असाधारण लेख" में इन दृष्टियों के अनुसार दिए गए तीन लक्षणों की चर्चा की है (१) यथार्थानुभवः प्रमाणम्, (२) अविसंवादिफलप्रवृत्तिजनकं ज्ञानं प्रमाणम्, (३) अनधिगताबाधितार्थ- विषयकं ज्ञानं प्रमाणम् । हर्षनारायण इन्हें क्रमश: संवादिता दृष्टि, अर्थक्रियासिद्धि दृष्टि और संगति दृष्टि से जोड़ते हैं जो क्रमश: Theory of correspondence, Theory of utility और Theory of coherence के समकक्ष समझी जा सकती हैं। यद्यपि गोस्वामी जी इन तीनों को ज्ञान के तीन स्तरों - वस्तुप्रमाण, वस्तुव्यवहार और वस्तुलक्षणबोध में चरितार्थ देखते हुए निर्विकल्प ज्ञान, सविकल्पक ज्ञान और परोक्षापरोक्ष वस्तुज्ञान या वस्तुप्रत्यय की व्याख्या के एक युक्तिसंगत चौखटे को उद्विकसित करने की चेष्टा करते हैं, तथापि विभिन्न मतों में दर्शनविशेष की निष्ठा एक दृष्टिविशेष तदनुसार लक्षणविशेष के साथ रही है। इस प्रकार प्रथम लक्षण 'यथार्थ अनुभव प्रमाण है' 

अनुभूति के अर्थानवर्तित्व को उपलक्षित करता है। तद्वति तत्प्रकारकम् ज्ञानम् इसे प्रकट करने की मान्य विधा है। इस मत में न्याय दर्शन की निष्ठा सर्वविदित है। द्वितीय प्रवृत्तिसाफल्य में अर्थक्रियासिद्धि को उद्दिष्ट करता है। इसे संवादी, अर्थक्रियासंवादी या फलाविसंवादि- प्रवृत्तिजनक ज्ञान कहा जा सकता है। यह मुख्यतः बौद्ध न्याय को अभीष्ट है, जहाँ मुख्यतः इसे अर्थसारूप्य के रूप में देखा जाता है। तीसरी विधा जो ज्ञान की आंतरिक संगति पर निर्भर करती है, जिसे अनधिगत और अबाधित विषय के ज्ञान की शब्दावली में प्रस्तुत किया जाता है, मुख्यतः अद्वैतवेदान्त को अभिप्रेत है। काश्मीरशैव मत भी ज्ञान की आंतरिक संगति पर ही प्रमाण के स्वरूप को स्थिर करता दिखाई देता है । अप्रतिहतानुवृत्तिकविमर्शफलविधायित्व४६ की शब्दावली में ज्ञान की आंतरिक संगति की 

४४. 

४५. 

"भारतीय दर्शन के विकास में प्रस्तावित विभिन्न योजनाबद्धताओं की रूपरेखा", अवतारवादावलि की भूमिका में नवम दृष्टि के अंतर्गत, पृ. ३६-४० 

आद्या संवादित - दृष्टिर्, द्वितीया सङ्गतिस्तथा । 

तृतीयाऽर्थक्रियासिद्धिश् चेति दृष्टित्रयी मता ।। 



प्र.का. ६/५४ 

४६. 

ई.प्र.वि., २, पृ. ८३ 

३६ 

काश्मीर शिवाद्वयवाद में प्रमाण - चिन्तन 

व्याख्या की गयी है। प्रमाण का 'प्रकाशक' होना इसका पर्याय कहें या प्रतिफलन, युक्तित: एक ही बात है। 

प्रमाण - लक्षण 

४७ 

प्रमाण शब्द की व्युत्पत्ति भारतीय दर्शन में दोनों प्रकार से की गयी है, भाव में और करण में भी। पहले में यह प्रमा का वाचक है और दूसरे में प्रमा के करण का । ४८ सर्वार्थसिद्धि ४९ में पूज्यपाद इन दोनों के अतिरिक्त अर्थात् प्रमाता के अर्थ में भी प्रमाण शब्द का प्रयोग करते हैं। परन्तु प्राधान्येन प्रमाण की करणार्थक निरुक्ति 'प्रमीयतेऽनेन' ही भारतीय दर्शन में मान्य हुई है। प्रत्यभिज्ञा मत इसका अपवाद नहीं है। महेश्वरानन्द प्रकाश और प्रमाण का समीकरण करते हुए इसी प्रकार इसे निरुक्त करते हैं प्रकाश्यतेऽनेनेति प्रमेयजातमिति व्युत्पत्त्या प्रकाश: प्रमाणम् । १० अभिनवगुप्त उत्पल की विवृत्ति में आए 'प्रमितिक्रियाकरण' की व्याख्या प्रमाण पद से कर इसमें संशय नहीं रहने देते । ५१ 

प्रमेय और प्रमाता के बीच की खाई अपना ठिकाना ढूंढता है । ५२ जयरथ 

प्रमाण ज्ञान - प्रक्रिया की केन्द्रीभूत कड़ी है पाटने वाली । प्रमेय प्रमाण के द्वार से ही प्रमाता में प्रमाता को प्रमाण का आश्रय और प्रमेय को प्रमाण का उपाश्रय मानते हैं, फलतः प्रमाता का ही बहिर्मुख होने के नाते एक ओर प्रमाण में प्रमाता का अंतर्भाव और ज्ञान का उपाश्रय के बिना न हो सकने के कारण मेय का अगत्या आक्षेप होता है। बहिर्मुख प्रकाश और अंतर्मुख विमर्श के रूप में प्रमाण और प्रमा की एकता मानी गयी है। अत: प्रमाण ज्ञान - प्रक्रिया में अपनी सामर्थ्य से केन्द्र बिन्दु के रूप में उभरता है। ३ उत्पल ने प्रमाण का प्रत्यभिज्ञा दार्शनिक इस संगति के लिए संवाद शब्द का भी प्रयोग करते है, पर यह बौद्धों से भिन्न अर्थ में शैव दर्शन की आत्मोपज्ञ व्याख्या के साथ किया गया है। अतः इस प्रयोग से भ्रम नहीं होना चाहिए । यहाँ यह भी कहना उचित होगा कि सच्चिदानंद मिश्र ( " प्रमाण - मीमांसा”, पृ. ७५ ) के सुझाए गए दो विकल्पों, युक्तिसंगति और अनुभवसंगति में प्रत्यभिज्ञादर्शन अनुभव - संगति का ही वरण करता है। युक्तिसंगति अनुभवानुसारी होकर ही ग्राह्य होती है। प्रमाशब्दव्युत्पत्तिः स्याद्भावे करणेऽपि च । 

४७. 

४८. 

मानमेयरहस्यश्लोकवार्तिक, पृ. २७६ सर्वार्थसिद्धि १/१० (प्र.का. में उद्धृत : ७ /६३ तथा पृ. ५१, पा. टि. ३९) 

४९. 

५०. 

म.मं.प., पृ. ८८ 

५१. 

प्रमितिक्रियाकरणस्य इति प्रमाणस्य । 

५२. 

५३. 

विमर्शिनी के व्याख्याकार भास्करकण्ठ भी इसे दुहराते है : प्रमाणानि [.....] बहिर्मुखवेदनरूपाणि प्रमाकरणानि । - ई. प्र. वि. (भा.), २, पृ. ६५ 

प्रमेयस्य प्रमाणद्वारेण प्रमातरि विश्रान्तिः । 

ई.प्र.वि.वि., १, पृ. ७४ 

ई.प्र.वि.वि., २, पृ. ३६२ 

प्रमाणं च प्रमातुरेव बहिर्मुखं रूपम् इति प्रमाता तावदन्तर्भावमियात्, प्रमाणं नाम च ज्ञानं तच्चोपाश्रयशून्यं न क्वचिदपि संभवति इत्यवश्यमेव मेयाक्षेपेण वर्तते । 

तं.वि., तं. वि., ३, ७४२ 

प्रमाण के घटक 

३७ 

जो लक्षण अपनी कारिका में दिया है वह प्रमाण, प्रमा और मेय के एकान्वय से प्रतिबद्ध उनकी मूलगामी दृष्टि को प्रतिबिम्बित करता हुआ समग्रीभूत लक्षण देता है 

इदमेतादृगित्येवं यद्वशाद् व्यवतिष्ठते । 

वस्तु प्रमाणं तत्सोऽपि स्वाभासोऽभिनवोदयः ।। 

सोऽन्तस्तथाविमर्शात्मा देशकालाद्यभेदिनि । एकाभिधानविषये मितिर्वस्तुन्यबाधिता । । ५४ 

[ जिसके सामर्थ्य से (कोई) वस्तु 'यह ऐसी है इस प्रकार अपनी स्वरूपमर्यादा में रहती है (व्यवतिष्ठते) वह प्रमाण है। वह (प्रमाण) भी नए-नए रूपों में उदित होने वाला स्वप्रकाश (प्रमातृ - प्रकाश) है। वही, (अपने ) अंदर उस प्रकार के विमर्शस्वभाव वाला, देश-काल आदि के भेदों से रहित एक शब्द से वाच्य वस्तु के विषय में प्रमा कहलाता है, यदि उसका बाधन न हो तो। ] 

वस्तु है हमारे अनुभव का विषय, जो बाह्य हो सकता है और आंतरिक भी (जैसे घट, नील या सुख, पीड़ा ) । प्रमाण का मौलिक कृत्य है व्यवस्था करना। व्यवस्था का अर्थ है कि वस्तु की जो अपनी विभक्त नियत प्रकाशमर्यादा है उसमें उसका प्रतिष्ठित होना । ५ वस्तु - स्वरूप की मर्यादा धर्मों या विशेषताओं से निर्धारित होती है। परिभाषा में आये 'इदम्' वस्तु के स्वरूप (being) और 'एतादृक्' इसके धर्म (नित्यत्व, अनित्यत्व इत्यादि) के बोधक हैं। ज्ञानात्मक शब्दावली में वस्तु का स्वरूप मर्यादा से अवस्थित रहने का अर्थ है, ५६ वस्तु के तथात्व का निश्चय । इसमें अभिनवगुप्त 'सार्वत्रिक' शब्द को विशेषण के तौर पर जोड़ते हैं - वस्तु के सार्वत्रिक तथात्व का निश्चय । ५७ इस विशेषण द्वारा वह देशकालादिकृत भेदराहित्य और अबाधितत्व दोनों के अभिप्रायों को समेट लेते हैं। भास्करकण्ठ इस विवेचन का संग्रह करते हुए कहते हैं कि प्रमाण वह है जो वस्तु के स्वरूप और धर्म (व्याख्यान्तर से : स्वरूप के धर्म) की व्यवस्था करता है।" इस विवेचन 

५४. 

५५. 

५६. 

५७. 

५८. 

ई.प्र.का. २ / ३ / २-३ | इन्हें क्रमश: प्रमाणसूत्र और फलसूत्र कहा गया है। २, पृ. ७६ 

(अ) नियतां प्रकाशमर्यादां नातिवर्तते । ई. प्र. वि., २, पृ. ६८ (आ) विभक्तां नियतां मर्यादां नातिवर्तते । - ई.प्र.वि.वि., ३, पृ. ७१ 

स्वरूपस्य मर्यादया अवस्थानम् । 



द्रष्टव्य ई.प्र.वि.वि., 

प्रमाणस्य सार्वत्रिकवस्तुतथात्वनिश्चये व्यापारोऽखण्डितः । तदेव, ३, पृ. ९१ 

तदेव, २, पृ. ११२ 

स्वरूपधर्मव्यवस्थापकं प्रमाणम् । 

ई.प्र.वि. (भा.), २, पृ. ६९ 

३८ 

काश्मीर शिवाद्वयवाद में प्रमाण - चिन्तन 

< 

का मूल बिन्दु है वस्तु और प्रमाण के संबंध को व्यवस्थाप्य व्यवस्थापक भाव के रूप में परिभाषित करना : वस्तु व्यवस्थाप्य है, प्रमाण व्यवस्थापक | 

* 

www 

जैसा कि काश्मीर ग्रन्थावलि के सम्पादक (द्र. ईश्वरप्रत्यभिज्ञा, पाद टि. ४३, पृ. ६९) संकेत करते हैं, उत्पल प्रमाण की परिभाषा यद्वशाद्व्यवतिष्ठते स्वयं धर्मकीर्ति (प्र.वा. ३/३०८, प्र.वि. १ / ३७८ ) से लेते हैं। परन्तु बौद्धों के यहाँ कठिनाई यह है कि निर्विकल्पक ज्ञान में किसी भी प्रकार के संबंध की संभावना नहीं होती। संबंध कल्पनामात्र है। अतः 'इदमेतादृक्' ज्ञान जो व्यवस्थापनात्मक ज्ञान ( judgement) है, उनके यहाँ वास्तविक अर्थों में संभव नहीं होता। नैयायिक जो सविकल्पक का प्रामाण्य मानते हैं, या शैव जो कार्यकारणभाव के अतिरिक्त ज्ञाप्यज्ञापक भाव संबंध भी मानते हैं, के यहाँ यह व्यवस्था संभव हो जाती है। 'एतादृक्' विशेषण या विधेय ( predicate ) है 'इदम् ' (उद्देश्य) का। यही व्यवस्था या प्रमिति ( judgement) है। यह विश्लेषण शैव आचार्य नैयायिकों से लेते हैं। नैयायिक एकमात्र संसर्ग में विश्वास करते हैं। अतः वस्तु का जो धर्मी या धर्माधार रूप है वह स्वरूप है, उद्देश्य है इदं रूप है, और उसी एक धर्मी के आश्रय से सहस्रों धर्मों विशेषणों या विधेयों का विधान हो सकता है : यह सोने का विशाल सुन्दर घड़ा है (यही एतादृक्-रूपता है ) । ५९ परन्तु इस निरूपण में यदि किसी को लगता हो कि प्रमाण का स्वरूपलक्षण, अर्थात् प्रमाण का अविसंवादी होना, छूट गया है तो अभिनव का कहना है कि वही असंवादिता 'वस्तु की व्यवस्था होती है' ('वस्तु व्यवतिष्ठते' ) का मुख्य प्रतिपाद्य है । ६० व्यवस्था का अर्थ है अपनी नियत मर्यादा का अतिक्रमण न करना। मर्यादा है वस्तु की सीमा, परिच्छेद, विभाजक रेखा, जैसे नील की प्रतीति सुख नहीं होती, सुख की प्रतीति नील नहीं होती। दूसरे शब्दों में, प्रमेय का प्रमाण द्वारा परिच्छेदन ही व्यवस्था है, वही प्रमिति है। 

प्रश्न है कि वस्तु को प्रमेयतया व्यवस्थित कौन करता है। व्यवस्था का प्रत्यय संबंध के प्रत्यय का अनुषङ्गी है। वस्तु जड़ होने के नाते अपने में सिमटी हुई ( स्वात्मनिष्ठ) है, अतः वह किसी से जुड़ नहीं सकती। प्रमाता चेतन है, अत: वह दूसरे को समेट सकता है, दूसरे से जुड़ सकता है। संबंध दो संबंधियों, प्रमाता और प्रमेय, की एक दूसरे के प्रति 

५९. 

६०. 

ननु विशेषणव्यतिरिक्तं किमन्यत् स्वरूपमित्याशङ्क्याह 'वस्तुमात्रेण' इति । संसर्गेकान्तवादिनामपि हि धर्माधाररूपं स्वरूपमभ्युपेतमेव यदेकनिष्ठतया तद्धर्मसहस्रसामानाधिकरण्यापत्तिः अयं घटो रौक्मो महान् हृद्य इति । ई.प्र.वि.वि., ३, पृ. ७३ 

ननु असंवादित्वं प्रमाणस्य यत् लक्षणं, किमिह त्यक्तमेव तत् [...] 'वस्तु व्यवतिष्ठते' इति हि अनेन तदेव उक्तम् । तदेव, पृ. ७३-७४ 

प्रमाण के घटक 

३९ 

उन्मुखता का नाम है। विषय की प्रमाता के प्रति उन्मुखता विशेषण, उपराग, का रूप धारण करती हुई प्रमाता को उपरक्त करती है। यही विषयोपराग (predication) है, जो प्रमात्मक प्रतीति को निर्धारित करता है, प्रमाता से उन्मुखता की अपेक्षा करता है, अतः विषयोन्मुख होकर ही चित् विषयोपरक्त हो पाती है। विषयोपराग और प्रमात्रौन्मुख्य को परस्परान्वयी बनाने का दायित्व वस्तु को प्रमेयतया निर्मित करते हुए प्रमाण निष्पन्न करता है। 

उत्पल के प्रमाणलक्षण में पहली महत्त्वपूर्ण बात है चित् या प्रकाश को ज्ञान के साधन के रूप में स्वीकार करना । ६१ वस्तु जड़ होने के कारण अपने को प्रकाशित नही कर सकती और न ही बुद्धि, क्योंकि बुद्धि भी जड़ है; यद्यपि बुद्धि ज्ञान - साधनता में अत्यन्त महत्त्वपूर्ण सहकारी भूमिका अदा करती है। प्रमाणलक्षण में आए 'सः' शब्द का अर्थ है संविदात्मा प्रकाश । परन्तु यह प्रकाश शुद्ध संवित् या अनुपहित प्रकाश नहीं है। अपनी शुद्धता और निर्विशेषता के कारण वह सर्वत्र अपने से अव्यतिरिक्ततया व्यवस्थापक है, नील का भी, पीत का भी । व्यतिरिक्ततया, व्यक्ति के रूप में, वस्तु के बोध के लिए यह प्रकाश नील (नील यहाँ वस्तु का उपलक्षण है) से उपरक्त अर्थात् उपहित होकर ही प्रमाण बनता है। दूसरे शब्दों में नीलोपरक्त चित् ही वस्तु की व्यवस्था का हेतु है। अत: उत्पल के लक्षण की व्याख्या करते हुए अभिनव कहते हैं : विषय से उपरक्त, विषय की ओर उन्मुख और विषय के प्रतिबिम्ब या आकार को ग्रहण करती हुई चित् ही प्रमाण ( प्रमाणाभास ) है । ६२ उस प्रमाण का प्रमानिष्पत्ति में यही व्यवस्थापन रूप व्यापार है, इसी अर्थ में वह करण कहा जा सकता है । ६३ 

इस प्रमाण के दो स्वरूप - घटक हैं। पहला है कि यह 'स्वाभास' है और दूसरा कि यह 'अभिनवोदय' है। स्वाभास का 'स्वत्वेन आभासः' पदच्छेद करने पर अर्थ है, ऐसा आभास जो प्रमाता को लगे कि यह प्रमाता का अपना अवभास है। वृत्ति और विमर्शिनी दोनों इसमें एक मत हैं । ६४ अर्थात् जो प्रमाता से अलग भासकर भी लगे कि वह ज्ञाता 

६१. 

अभि., पृ. ४०१ - ३ 

६२. 

नीलोपरक्तो नीलोन्मुखो नीलप्रकाशस्वभावः इत्याभासः सन् नीलस्य व्यवस्थापकः तत्प्रकाशस्वभावतैव तद्व्यवस्थापकता [.....] तेन व्यतिरिक्तीकृतस्य नीलस्य स प्रकाशः । ई. प्र. वि., २, पृ. ६९- ७० । विवृतिविमर्शिनी 'नीलोपरक्त:' के स्थान पर 'नीलोपहितः' 

स एव प्रमाणमिति यतः स आभासः प्रमानिष्पत्तौ सव्यापारः । 



का प्रयोग करती है। 

ई.प्र.वि.वि., ३, पृ. ७२ 

६३. 

६४. 

(अ) प्रमातुः स्वत्वेन । 



वृत्ति 

(ब) स्वत्वेन आभासमानो य आभासः । 

Add 

विमर्शिनी 

४० 

काश्मीर शिवाद्वयवाद में प्रमाण - चिन्तन 

की 'ममता' ('यह मेरा है' इस भाव ) का विषय है । ६५ 'स्व' प्रमात्रंश का वाचक है और 'आभास' सीमित - प्रमातृगत प्रकाशता के साथ विषय के प्रतिभास अर्थात् विषयोपरक्तता को बताता है। वस्तुतः प्रमाणलक्षण में स्वाभास की धारणा अपने वाचक शब्द समेत शैवदर्शन में दिङ्नाग से आयी है ।६६ अंतर केवल इतना है कि वहाँ (विषय- ) ज्ञान ज्ञान का प्रकाश है, यहाँ वह ज्ञाता का प्रकाश है । ६७ दूसरे शब्दों में बौद्ध दर्शन में ज्ञान स्वयं ज्ञाता के रूप में गृहीत होता है, शैवों के यहाँ ज्ञाता ही विषय का ग्राहक है । ६८ यदि ऐसा न होता तो हमारे इस सार्वत्रिक अनुभव 'नील को इस समय जानने वाला मैं वही हूँ जिसे पीत का ज्ञान हुआ था' की संगत व्याख्या असंभव होती । ६९ 

प्रमाण का दूसरा स्वरूपविधायक धर्म है प्रमाण के विषय का हर क्षण नया होना और चूंकि प्रमाण प्रमेयोन्मुख होता है, अतः उस प्रमेयोन्मुखता के कारण प्रमाण का भी निरन्तर नवीन होना | ७० भारतीय प्रमाणशास्त्र की भाषा में कहें तो प्रमाण का विषय अपूर्व ७१ या अनधिगत" है। ज्ञान के पूर्व विषय की सत्ता ज्ञात है या अज्ञात, यह दर्शन की चिरन्तन समस्या रही है। प्रमाण-व्यवहार की प्रवृत्ति का क्षेत्र माता और मेय के व्यतिरेचन पर ही संभव होता है, अतः शैव दार्शनिक भी ज्ञान के पूर्व विषय की सत्ता को अज्ञात मानते हैं। इस अर्थ में वह एक ओर मीमांसक‍ और दूसरी ओर बौद्ध नैयायिक७४ के मतों से सहमति प्रकट करते हैं। देखा जाए तो यह नवता दोहरी है, इसका संबंध प्रमाण से भी है और प्रमेय से भी " । अभिनव का दूसरा निष्कर्ष इससे यह है कि प्रमाण भी प्रतिक्षण 

६५. 

ग्राहकाश्रयममताविषयत्वेन । भास्करी 

६६. प्रमाणसमुच्चय-वृत्ति १/९, प्रमाणसमुच्चय १/१०-११ : ई.प्र.वृ. में संकेतित, पृ. १६१ 

६७. मानं नवनवाभासो माता तत्प्रभवः स्मृतः । 

६८. 

चि.अ.शा. १/१७० 

प्रमाणलक्षणे प्रमातृप्रधानतासूचकं स्वग्रहणम् । - ई.प्र.वि.वि., ३, पृ. १५७ 

६९. ई. प्र. वि., २,, पृ. ७३ 

। 

७०. नवनवप्रमेयौन्मुख्यात् नवनवोदयः । - ई. प्र. वि., २, पृ. ७३ 

७१. 

अपूर्ववस्त्ववभासः । - वृत्ति 

७२. 

किञ्चानधिगतग्राहि मानं नवनवं यतः । मा.वि.वा. १ / ६३८ 

७३. केचिदाहुरनधिगतार्थगन्तृप्रमाणम् इति । 

७४. 

७५. 



न्यायवार्तिकतात्पर्यटीका, पृ. २० : श्रीनिवास शास्त्री द्वारा 

बौ.द.वि. में, पृ. ९७ पर उद्धृत । शास्त्री लिखते हैं “यद्यपि धर्मकीर्ति के अनुसार भी अनधिगत * (अज्ञात) पद की सार्थकता है (अतएव अनधिगतविषयं प्रमाणम् न्या. वि., पृ. ४) । किन्तु उदयनाचार्य 

ने इसे मीमांसक का ही लक्षण बताया है ( परिशुद्धि, पृ. १५२) । ” - (तदेव ) 

अज्ञातार्थप्रकाशो वा । प्र.वा. १/७ 

अरिंदम चक्रवर्ती इस बात को अनूठी भंगिमा के साथ कहते हैं कि 'इदम् एतादृक्' में 'इदं' तो 

: 

प्रमाण के घटक 



४१ 

नूतन सर्जना का विषय है, जिसका स्रोत विषयपक्षतः उपराग और प्रमाण ( प्रकाश ) - पक्षत: औन्मुख्य है । ७६ इससे तीसरा निष्कर्ष स्वतः निकलता है, जिसका संकेत भास्कर करते हैं, कि प्रमाण प्रत्येक प्रमेय के साथ बदलता जाता है। तात्पर्य यह है कि प्रमाण की प्रवृत्ति प्रमेयानुसारी होती है। परन्तु प्रमाण की अपूर्वता की बात इतने संरम्भ से करके भी अभिनव बड़ी सूक्ष्मता से आगाह करते है कि अपूर्वता वेद्यांश का ही स्पर्श करती है, ज्ञानांश का नहीं । अपूर्वता होने पर विषयता घटित होती है और विषयता के घटित होने पर प्रमाणता । ७८ दिङ्नाग से प्रेरित होने पर भी वह दिङ्नाग के दोनों लक्षणों - अनधिगतविषयत्व और अपूर्वत्व को उन्हीं के स्वसंवेदन नामक प्रत्यक्षभेद में अप्रवृत्त मानते हैं या अधिक से अधिक औपचारिक । अपने यहाँ वह इस उपचार को भी स्वीकार नहीं करते, इसलिए स्वसंवेदन की अपरिहार्यता का वरण करते हुए भी उसे प्रत्यक्ष का भेद नहीं मानते यह हम आगे देखेंगे । ७९ उत्पल की बृहती टीका के 'अपूर्वत्वम्' को वह प्रमेय की सत्ता से जोड़कर देखते हैं और 'अपूर्वप्रकाशत्वम्' को 'अपूर्व के अधिगम' से, 'अपूर्व अधिगम' से नहीं।° नवनवोदयता या अपूर्वता को प्रमाण में उसके ( प्रमाण के) आभास रूप प्रमाणाभास रूप में उसके स्वलक्षणत्व, वस्तुत्व या पारिभाषिक शब्दावली में, आभासत्व को परिघटित करते हुए देखते हैं और इसी प्रमाणाभास के रूप में वह अनधिगतग्राही या अपूर्वग्राही होता है । " अभिनव इसे अन्यत्र और भी स्पष्ट करते हैं कि प्रमाण का विषय अर्थात् प्रमेय जिसे 'अपूर्व' कहते हैं, वह तभी अपूर्व है जब उसकी सिद्धि दूसरे के अधीन हो। जिसकी सिद्धि स्वयं अपने अधीन हो तो वह आदिसिद्ध प्रमाता ही हो जाएगा, प्रमेय नहीं रहेगा। ८२ 

८१ 

७६. 

७७. 

७८. 

७९. 

प्रदत्त है, पर 'एतादृक् ́ निरन्तर निर्माण का विषय है। 'इदं' संवेद रूप (Sensation) है, 'एतादृक्' विषय भाव का द्योतक है। जहाँ 'इदम्' और 'एतादृक्' का सामानाधिकरण्य या समन्वय हो जाता है, प्रमिति घटित हो जाती है। अतः वे प्रमाण और प्रमाणफल-लक्षण का इस प्रकार पुनरभिधान करते हैं: "स्वाभासत्वे सति अभिनवोदयत्वे सति एकाभिधानविषयत्वे सति स्वाभासो मितिः।” स प्रमाणाभिमतः आभासो यावत् प्रमेयोन्मुखतास्वभावः तावत् प्रमेयस्य देशकालाकाराभाससंभेदवत्त्वात् सोऽपि तथैव क्षणे क्षणे अन्यान्यरूपः स्रष्टव्यः । - ई. प्र. वि., २, पृ. ७२; भास्कर 'देशकालाकाराभास- संभेदवत्त्वात्' की व्याख्या 'उपरक्तत्वात्' से करते हैं। 

भा., २, पृ. ७२ प्रतिप्रमेयं प्रमाणं भिन्नमेव युक्तमिति भावः । तदेव विषयत्वम् अपूर्वतायां घटेत विषयत्वे च प्रमाणत्वमिति । 



GA 

ई.प्र.वि.वि., १, पृ. ६३ 

सौगतस्य तु स्यादपि उपचारबीजं प्रमेयतायां पूर्वानधिगतत्वमपूर्वत्वं च तत्कालोचितसंवेदनस्य । सति च उपचारबीजे प्रकाशात्मत्वात् प्रमाणत्वमपि उपचर्यते । एतदपि तु न कथञ्चिदपि अस्मन्मते । - तदेव ८०. 'अपूर्वत्वम्' इति सत्तया । 'अपूर्वप्रकाशत्वम्' इति अधिगमेन | तदेव, पृ. ६५ 

८१. 

मिलाइए पादटिप्पणी ७६ 



८२. नहि प्रकाशमानतैव प्रमेयत्वम् अपितु अन्याधीनसिद्धिकत्वमिति, स्वाधीनसिद्धिकं कथं प्रमेयं स्यात्, 

४२ 

काश्मीर शिवाद्वयवाद में प्रमाण-चिन्तन 

धारावाहिक ज्ञान, प्रमाण-संप्लव और प्रमाण - लक्षण 

प्रमाण की विषयगत अपूर्वता को लेकर अभिनवगुप्त की परम्परा में प्रश्न उठाए गए हैं, विशेषतः धारावाहिक ज्ञान और प्रमाण - संप्लव को संदर्भीकृत करते हुए । स्वयं अभिनवगुप्त तंत्रालोक में प्रमित अर्थात् प्रमाण से अधिगत एक ही वस्तु के विषय में अनेक प्रमाणों की प्रवृत्ति की गुंजायश बताते हैं और तर्क यह देते हैं कि प्रमाण स्वतंत्र नहीं है, वह अपने आप बलात् ज्ञान नहीं करा सकता; क्योंकि अधिगम तभी होता है जब प्रमाता को पूरी तरह संतोष, आत्माश्वासन हो जाए कि मुझे ज्ञान हो गया है। प्रमाणजन्य आश्वासन का कोई एक प्रकार नहीं है, अतः प्रमित वस्तु में भी अनेक प्रमाणों का अवकाश रहता है । ८४ 

धारावाहिक ज्ञान को लेकर भारतीय दर्शन में मोटे तौर पर तीन दृष्टियाँ मिलती हैं। अद्वैत वेदान्त में धारावाहिक ज्ञान की सत्ता मान्य है, वह एक है और इसलिए प्रमा है। सांख्य-योग, भाट्ट मीमांसा विशेषतः पार्थसारथि मिश्र, धारावाहिक ज्ञान को नव-नव ज्ञानक्रम मानते हैं और उसके प्रामाण्य को स्वीकार करते हैं। न्याय का सिद्धान्त द्विमुखी है। स्तब्ध और असमाहित चित्त वालों के लिए यह ज्ञातज्ञान की परम्परा है, अतः अप्रमा है। अस्तब्ध और समाहित चित्त वालों के लिए यह नए ज्ञानों की परम्परा है और इसके प्रमा होने में संशय नहीं है कम से कम जयन्त का ऐसा ही मानना है। धर्मकीर्ति की परम्परा में धर्मोत्तर उसे प्रमाण नहीं मानते। इसमें आदि ज्ञानक्षण ही ग्राह्य है, और बाकी अध्यवसेय, अतः वह प्रमाण नहीं हो सकता । ८५ 



प्रत्यभिज्ञा दार्शनिक इस समस्या का समाधान कुछ विचित्र ढंग से करते हैं। जयरथ धर्मकीर्ति को उद्धृत करते हैं और प्रमाण को अपूर्वार्थप्रकाश ही मानते हैं, परन्तु 

८३. 

८४. 

८५. 

८६. 

८६ 

उपचारात् तु प्रमेयत्वं भवेत् । - ई.प्र.वि.वि., १, पृ. ५८ और भी: मायाप्रमातरि अपूर्वप्रकाशता भवन्ती अपि न प्रकाशांशमाश्लिष्यति, अपितु वेद्यांशमेव इदं भावभागिनम् इति । तदेव, पृ. ६६ 

[न स्वतन्त्रं स्वतो मानं कुर्यादधिगमं हठात् । ] प्रमात्राश्वासपर्यन्तो यतोऽधिगम उच्यते ।। 

[ आश्वासश्च विचित्रोऽसौ शक्तिपातवशात्तथा । ] प्रमितेऽपि प्रमाणानामवकाशोऽस्त्यतः स्फुटः ।। यहाँ पर 'शक्तिपातवशात्' शब्द का प्रयोग हुआ है प्रकृत संदर्भ में इसे 'प्रमाणवशात्' पढ़ सकते हैं। 

तं. ४ / ८२-८३ 

यह विवरण प्र.का. ७/३१-३९ पर आधारित है। 

सत्तर्क के विशिष्ट संदर्भ के कारण। पर अपने 

अपूर्वार्थप्रकाशत्वमेव हि नाम प्रमाणत्वम् यदाहुः 'अनधिगतविषयं प्रमाणम्, अज्ञातार्थप्रकाशो वा (प्र.वा. १ / ७) ' । - तं. वि., ३, पृ. ७०५प्रमाण के घटक 

४ ३ 



धारावाहिक ज्ञान को अगृहीतग्राही या आद्यक्षण को ही अगृहीतग्राही और अन्य को गृहीतग्राही नहीं मानते। अभिनव के तर्क के मूल भाव को आधार बनाते हुए उनका पहला उत्तर तो अद्वैत वेदान्त से मिलता जुलता है। धारावाहिक ज्ञान की स्वतः प्रवृत्ति में अपूर्वार्थ- प्रकाश की प्रवृत्ति प्रमाता के आश्वास की समविस्तारी, समावधिक होती है। जब तक इसका उल्लंघन नहीं होता वह अपूर्वार्थप्रकाश ही रहेगा। चूंकि इसके बीच में कोई विराम नहीं है, अतः अनवस्था का भी प्रसङ्ग नहीं उठता।" उनका दूसरा उत्तर सांख्य-योग, भाट्ट मीमांसा और जयन्त के दूसरे विकल्प के निकट है। उनके लिए प्रमाण-संप्लव और धारावाहिक ज्ञान की यौक्तिक स्थिति एक जैसी है : पहले को प्रमाण का क्षैतिज या समवर्ती विस्तार कहा जा सकता है और दूसरे को कालिक या आनुपूर्व । प्रमाण-संप्लव में अनेक प्रमाणों की प्रवृत्ति एक धर्मी के प्रति उद्दिष्ट होती है। धर्मी यदि अनेक धर्मविशेषित है तो अलग-अलग धर्म के अपूर्वतया प्रकाशन को लेकर उसी एक धर्मी का पूर्णतया ज्ञान प्रमाता के आश्वास को उत्पन्न करता है, अतः एक ही प्रमित विषय में प्रमाणों का अवकाश बना रहता है और इसमें अन्योन्याश्रयता दोष की संभावना नहीं होती। यहाँ पर यह ध्यान दिलाना अनुचित न होगा कि इस परम्परा में बोध का सारा लक्ष्य पूर्णता- बोध पर है, उसी में प्रमाता का आश्वास भी मूल्यित होता है। अभिनव इसी उत्तर को अपने आभासवाद की कसौटी पर भी कसते हैं। यहाँ वस्तु, जिसकी पारिभाषिक संज्ञा आभास है, के दो भेद हैं सामान्य ( सामान्याभास / आभासमात्र) और विशेष ( स्वलक्षणाभास) । एक विशेष कई आभास - सामान्यों का संपुजन या योजना है, अतः किसी भी घटक को लेकर नए, अनुल्लसितपूर्व, विमर्शव्यापार की संभावना के कारण धारावाहिक ज्ञान की प्रमाणता स्वीकार करनी होगी।" यहाँ तक तो ठीक है, क्योंकि क्षणों की नवता, धर्म की नवता, आभास की नवता, योजना की नवता के आधार पर प्रमाणलक्षण की संगति बनी रहती है। पहले वाला वेदान्त-सदृश समाधान भी एक प्रकार से वृत्ति की एकरूपता का अनुवाद करके अगृहीत के ग्रहण को सार्थक बनाए रखता है। शैवों का तीसरा समाधान 

८७. 

८८. 

को नाम अन्योन्याश्रयताया अवकाशः संप्लवो हि धर्म्यभिप्रायेणोच्यते 'एकस्मिन्नेवार्थेऽनेकप्रमाणप्रवृत्ति' इति, वस्तुतः पुनरनेकधर्मविशेषिते धर्मिणि केनचिद् कश्चिद्धर्मविशेषोऽपूर्वतया प्रकाशते यद्वशात् तत्तद्धर्माधिगतिपुरःसरीकारेण पूर्णेन रूपेण धर्मिणमधिगम्य प्रमातुः पर्यन्ते समाश्वासो जायते इति । तं. वि., ३, पृ. ७०७-७०८ 

ततश्च कथमिदम् उद्घोष्यते धारावाहिकज्ञानमालायाम् आद्यमेव संवेदनं प्रमाणम् इत्यादि..... आभासमात्रे खलु एवमेव प्रतिपाद्यताम् आयुष्मान्, न च अप्रमाणत्वम् एकान्ततस्तेषाम् आभासान्तरेषु अगृहीतपूर्वेषु योजनाभासे वा अनुल्लसितपूर्वस्य विमर्शलक्षणस्य प्रमातृव्यापारस्य उल्लासनात्। ई.प्र.वि.वि., ३, पृ. १७९-१८० 

४४ 

काश्मीर शिवाद्वयवाद में प्रमाण - चिन्तन 

इस उत्तर का अधिप्रामाणिक क्षेत्र में विस्तार करता है। प्रमाणों की मौलिक अनुसंधानरूपता या प्रत्यभिज्ञानरूपता को वह यहाँ भी आविष्कृत करते हैं। प्रिय-दर्शन में या अलौकिक पदार्थ-दर्शन में उसी पदार्थ का बार-बार स्पर्श, ज्ञान, भावन" उस अधिगत वस्तु के पूर्णतर या परिपूर्ण ज्ञान की सिद्धि के लिए होता है, अतः अधिगत विषय में भी ज्ञान की सद्यस्कता और नितनूतनता की संभावना का निषेध नहीं किया जा सकता । " शैवों का यह सिद्धान्त- परिकल्पन ज्ञान-मीमांसा को भावनात्मक अनुभव, सौन्दर्य-बोध, भक्ति की प्रहृता और तान्त्रिक आचार में शक्तिपात के तारतम्य के समंजस व्याख्यान के लिए सक्षम बनाने के उपक्रम के रूप में लिया जा सकता है। 

. 

प्रमाणफल और प्रमाण का अभेद 

प्रमा 

यही नवनवोदय स्वाभास प्रमाण है। क्योंकि यह प्रमा का जनक है, ९१ इसलिए प्रमाणफल को प्रमा कहा गया है। १२ एक ही प्रकाश प्रमाण और प्रमाफल है। परन्तु दोनों में पर्यायता नहीं है। एक ही ज्ञान की दो भूमिकाएँ हेतु (प्रमाण) और फल (प्रमा) भाव से व्यवस्थित हैं। प्रमेयोन्मुख प्रकाश प्रमाण है, यह चित् की बाह्योन्मुखता है और प्रमाता की अंतर्मुखात्मा विमर्शरूपता ही प्रमा है । ९३ यह अंतर्मुखी विमर्श विषयोपराग से संकुचित होता है, अन्यथा इसमें और प्रमाता में कोई अंतर नही रह जाएगा। विषयोपराग रूप संकोच का पता उसकी शब्दात्मकता से चलता है। इस प्रकार प्रकाश और विमर्श में स्वभावी और स्वभाव के द्वारा आत्मचेतन सत्ता की जो प्रतिपत्ति की गयी है, उसी का प्रतिबिम्बन प्रमा और प्रमाण की एकरूपता में होता है। 

इस प्रकार प्रमाण और प्रमा में ऐक्य होने पर भी व्यवस्थाप्य व्यवस्थापक भाव है। व्यवस्थाप्य-व्यवस्थापक भाव की परिघटना शैव दार्शनिक हेतु-फल भाव से करता है। 

दृष्ट्वा दृष्ट्रा समाश्लिष्य चिरं संचर्व्य चेतसा । 

८९. 

प्रिया यैः परितुष्येत किं ब्रूमः किल तान्प्रति । । तं. ४/८४ 



९०. कदाचिदधिगतोऽप्यर्थः परिपूर्णाश्वाससिद्धये पुनः पुनः प्रमाणविषयतामापद्यते । - तं. वि., ३, पृ. ७०८ 

९१. 

स प्रमाणं यतः प्रमां विधत्ते । 

९२. 

९३. 

P 

ई. प्र. वि., २, पृ. ७३ ( ' यतः ' पर ध्यान दें। ) 

स एव बोधरूपः आभासो मिति: प्रमाणफलम् । तदेव 

न च पर्यायता, यतो बाह्योन्मुखत्वेन प्रकाशरूपया तत्प्रमाणम् अंतर्मुखात्मना विमर्शरूपेण केवलं विषयोपरागसंकुचितेन * शब्दात्मना (ई.प्र.वि.वि., ३, पृ. ७२ में रेखाङ्कित पद अतिरिक्त ) स एव बोध: 

फलम्। 



ई. प्र. वि., २, पृ. ७४ * भास्कर की टिप्पणी है : विषयोपरागवशतः परिमिततां गतेन अन्यथा ( अंतर्मुखबोधस्य) प्रमातृत्वापातात् । 

भा., 

तत्रैव 

प्रमाण के घटक 

www. 

४५ 

“जो मैं वीर हूँ, वही विजयी हूँ” इस ज्ञानाकार का वास्तविक आकार है : “क्योंकि मैं वीर हूँ, इसलिए विजयी हूँ” (यः शूरोऽहं स एव विजयी यतोऽहं शूरः ततो विजयी ) । ज्ञानमीमांसीय शब्दावली में इसका स्वरूप है : चूंकि नील (का) प्रकाश है, इसलिए 'यह नील है' यह विमर्श हो रहा है ( यतो 'नीलप्रकाश: ' ततो 'नीलमिदम् ' विमर्श: ) । इस अभेद का आधार है प्रमा का व्यापाररूप होना और करण के प्रथम साध्य ( उसके) फल का भी व्यापारात्मक होना । १४ व्यापार करता हुए ( व्याप्रियमाण) प्रमाता व्यापारित किए जा रहे (व्यापार्यमाण) करण / प्रमाण से भिन्न नहीं है, अतः प्रमाण और फल में अभेद है । ९५ 

बौद्ध मत से अंतर 

जहाँ फल और व्यापार की एकता शैव व्याकरण सम्प्रदाय से लेते हैं, वहाँ प्रमा प्रमाण की व्यवस्थाप्य व्यवस्थापक भाव में यह संघटना उन्होंने बौद्धों से ली है, यह बात 



९४. 

(अ) प्रमितिः प्रमातृव्यापारः । 

Ma 

वृत्ति २/३/२ 

(आ) इह व्यापाररूपमेव फलम् । 

ई.प्र.वि., २, पृ. ७५ 

(इ) व्यापारात्मकमेव हि करणस्य प्रथमसाध्यत्वात् फलम् । 

ई.प्र.वि.वि., ३, पृ. ७२ 

(ई) प्रमितिरपि क्रियारूपो व्यापारः । 

मृगेन्द्रतन्त्रवृत्ति, क्षेमराज, पृ. ६७ 

९५. 

व्यापारश्च व्याप्रियमाणात् कर्तुः व्यापार्यमाणाद्वा करणाद् अनन्यात्मक एव मुख्यत्वेन प्रमाणफलयोरभेद एव न्याय्यः । ई.प्र.वि.वि., ३, पृ. ७२ 

यहाँ पर विमर्शिनीगत समानान्तर उक्ति ( अभेदः प्रमाणफलयोः । - २, पृ. ६९) पर मधुसूदन कौल अपनी सम्पादकीय टिप्पणियों (संख्या ४७ तथा ४६, ई.प्र.का., २, पृ. ६९-७० ) में इस अभेद की तीन प्रकार से व्याख्या करते हैं : 



१. 'अयं घट: ' ऐसे ज्ञानात्मक स्थलों पर वाच्य प्रतिभास सर्वदा वाचक प्रतिभास से अवच्छिन्न होता है । शब्दविशिष्ट अर्थ के प्रतिभास के कारण 'अयं' - वाच्य 'घट' - शब्द से कहा जाता है। जहाँ पर इस प्रकार के शब्दों का स्पष्ट उल्लेख नहीं भी होता वहाँ भी सामान्यशब्द के उन्मेष की संभावना सदा बनी रहती है, बिना उसके प्रकाशात्मिका प्रतीति की उत्पत्ति असंभव है। यह स्पष्ट ही भर्तृहरि से प्रभावित व्याख्या है। (पा. टि. ४७ ) 

२. यद्यपि निर्विकल्पक घटाभास प्रमाण है और तदनन्तर (परत) 'अयं घट:' रूप विमर्श फल है, फिर भी विमर्शक का आभास न होने के कारण दोनों में अभेद रहता है ( तथापि विमर्शकानवभासादभेदः) । (पा.टि. ४६ ) 

३. अथवा 'अयं घट:' इस एक ही आभास में प्रमाण और फल का अभेद प्रतीति की एकता के कारण होता है। एक ही प्रतीति अंतर्बाह्यरूप से प्रमाता और प्रमेय के प्रकाश को लिए हुए उदित होती है : मैने इसे जान लिया है, यह यही है या ऐसी है (मयेदं ज्ञातमिदमित्येव वैतादृगिति वा) इस प्रकार सव्यापार प्रमातृता का उल्लास होता है। (पा.टि. ४६ ) 

४६ 

काश्मीर शिवाद्वयवाद में प्रमाण - चिन्तन 

स्वयं अभिनव धर्मकीर्ति को उद्धृत करते हुए सर्वत्र मुक्तकंठ से स्वीकार करते हैं । ९६ अभिनव का संकेत है कि प्रमाता की धारणा को अनावश्यक बताने के लिए बौद्ध एक प्रकार से प्रमाण और प्रमा के अभेद द्वारा कर्तृविहीन दृष्टिसृष्टिवाद की संकल्पना करते हैं, जबकि शैव इसे प्रमाता के व्यापार में अंतर्गर्भित करते हैं। धर्मोत्तर के अनुसार एक ही ज्ञान की दो भूमिकाएं कारण और कार्य के रूप में संबंद्ध नहीं होतीं बल्कि व्यवस्थाप्य और व्यवस्थापक के रूप में, अतः इसमें कोई अंतर्विरोध नहीं होता । " व्यवस्था की परिकल्पना 

९८ 

बताते हैं, क्योंकि इस संदर्भ में 

हेतु-फलभाव के रूप में करना शैव अपना वैशिष्ट्य हेतुफलभाव का, जन्यजनकभाव से भिन्न, बौद्ध इतने स्फुट रूप से प्रयोग नहीं करते। अभिनव का निष्कर्ष है कि हेतु से फल जन्म लेता है और फल से हेतु का निश्चय होता है : अतो विमर्श एव फलं तद्बलेन बोधः प्रमाणम् । ९९ 

परन्तु अभिनवगुप्त और धर्मोत्तर की समता यहीं तक है। व्यापार, जो इस संदर्भ में शैवों के प्रमाण - चिन्तन का मूलाधार है, बौद्धों के लिए असह्य है, दो कारणों से । १०० एक तो व्यापार उत्प्रेक्षित है और दूसरे क्षणिकता की मान्यता सारे व्यापारों को असंभव बना देती है । १०२ इसके विपरीत शैवों के यहाँ व्यापार केवल वास्तविक ही नहीं, अपितु प्रमा 

१०१ 

९६. । 

(अ) यथोक्तं ' तद्वशात् तद्व्यवस्थानात्' (प्र.वा. ३/३०८) । - ई. प्र. वि. २, पृ. ७२ 

९७. 

९८. 

(ब) तत एव उक्तं 'तवशात् तद्व्यवस्थानात् ' (प्र.वा. ३/३०८ ) । - ई.प्र.वि.वि., ३, पृ. ७२ “The Mythico-ritual Syntax of Omnipotence", David P Lawrence, पृ. ४७५, टिप्पणी ६ न चात्र जन्यजनकभावनिबन्धनः साध्यसाधनभावः, येनैकस्मिन् वस्तुनि विरोधः स्यात्, अपितु व्यवस्थाप्य-व्यवस्थापकभावेन । न्या. बि.टी., पृ. ८३ | 

J 

सौत्रान्तिकों में विषयाकारता या सारूप्य व्यवस्थापक होने के कारण प्रमाण है और नीलसंवेदन या विषयाधिगति व्यवस्थाप्य होने के कारण प्रमाणफल है। (न्या. बि. टीका, पृ. ८३) इसी प्रकार योगाचार में प्रमाण स्वाभास होने के नाते व्यवस्थापक है ( ध्यान रहे यह शब्द उत्पल ने बौद्धों से ही लिया है) और स्वसंवेदन / स्वसंवित्ति व्यवस्थाप्य होने के कारण प्रमा है। 

९९. ई.प्र.वि.वि., ३, पृ. ७२। अभिनव का प्रतिपादन धर्मोत्तर के एतद्विषयक विवेचन से पूरी तरह प्रतिच्छायित है : तस्मात् सारूप्यमनुभूतं व्यवस्थापनहेतुः । निश्चयप्रत्ययेन च तज्ज्ञानं नीलसंवेदनमवस्थाप्यमानं व्यवस्थाप्यम् । न्या.बि.टी., पृ. ८३ 

१०० ई.प्र.वृ., पृ. १६२ 

१०१. अत उत्प्रेक्षितो भेदो विद्यते धनुरादिवत् । 

उत्पाद्योत्पादकत्वेन व्यवस्थेयं तु नेष्यते ।। 

१०२. क्षणिकत्वेन निर्व्यापारत्वात् सर्वधर्माणाम् । 



ALLA 

तत्त्वसंग्रह १३४६; उद्धृत, तदेव 

तत्त्वसंग्रहपंजिका, १, पृ. ४८८; उद्धृत, तदेव 

प्रमाण के घटक 

४७ 

की मौलिक प्रकृति है। अंतर केवल ज्ञानीय प्रकाश की अंतर्मुखता और बहिर्मुखता को लेकर है। अतः बौद्धों से भी एक कदम आगे बढ़कर शैव आचार्य प्रमाण की करणता को प्रमाता के ही व्यापार से व्यापारित कराते हुए उसी में अंतर्भुक्त कर एक प्रकार से औपचारिक बना देते हैं । १०३ 

शैव दार्शनिकों के प्रमा- प्रमाण अभेद का मूल स्वयं ज्ञान की प्रकृति में निहित है। सामान्यतः भारतीय दर्शनों में, जिनमें बौद्धों के वैभाषिक आदि संप्रदाय भी आते हैं, चेतना को अर्थप्रकाशक माना गया है। इस विचार में ज्ञान निराकार होता है। १०४ जो सम्प्रदाय चेतना को अर्थप्रतिभासी मानते हैं, विशेषत: विज्ञानवादी, वहाँ ज्ञान को साकार माना जाता है। चेतना को अर्थप्रकाश मानने वाले प्रायः सभी सिद्धान्तों में ज्ञान क्रिया सकर्मक होती है, अर्थात् ज्ञान का विषय ज्ञान की क्रिया से स्वतंत्र होता है। इसका स्वाभाविक परिणाम है प्रमाण और फल में भेद मानना । इससे विपरीत विज्ञान को साकार मानने पर वस्तु प्रतिभास ही वेद्य होता है, स्वयं वस्तु नहीं । फलतः ज्ञान की विषयता वस्तु में भले ही हो, उसकी वेद्यता वस्तूल्लेखी आकार में होती है। अतः ज्ञान अकर्मक होता है। ज्ञान का विषय ज्ञान की क्रिया में अंतर्भुक्त होता है - विज्ञान निराकार नहीं उत्पन्न होता, अपने आलंबन का सारूप्य धारण किए उत्पन्न होता है। फलत: प्रमाण और प्रमाणफल का अभेद प्रतिफलित होता है। शिवाद्वैतवाद की स्थिति अन्य दर्शनों और बौद्ध दर्शन के मध्य की स्थिति है। हम देख चुके हैं, शैव चेतना को अर्थप्रकाशक मानते हैं। प्रकाश का लक्षण ही है : पर का, वस्तु का, वेद्य रूप में प्रकाशन करता हुआ अपना प्रकाशन। इस अर्थ में ज्ञान क्रिया सकर्मक है। पर ज्ञान का विषय ज्ञान की क्रिया से स्वतन्त्र नहीं है। क्योंकि वह विमर्श-बल से अर्थात् विमृष्ट होकर विषय बनता है, वस्तु रूप में नहीं । कारण यह है कि यह क्रिया भावलक्षण है, कर्तृकर्मैक्यमूलक व्यापार या क्रिया, जो बौद्ध मत में कल्पित या उत्प्रेक्षित है, के माध्यम से प्रमाण ओर प्रमाणफल की एकता निष्पन्न होती है। इस बात को थोड़ा दूसरे ढंग से कहा जा सकता है। सारूप्य में बिंब विनष्ट होकर अनुपस्थित रहता है, केवल उसका विज्ञानाकार प्रतिरूप ही उपलब्ध होता है, अत: एक संबंधी के अभाव में अभेद वहाँ अनुपपन्न है। किन्तु काश्मीरशैव दर्शन में चेतना में प्रतिबिम्बित होने वाला बिंब, प्रतिबिंब का समानकालिक है, अतः यहाँ अभेद वास्तविक है। 

१०३ (अ) यत: स आभासः प्रमानिष्पत्तौ सव्यापारः । - ई. प्र. वि.वि., ३, पृ. ४८८ 

( आ ) किं च इह व्यापाररूपमेव फलम्, व्यापारश्च व्याप्रियमाणात् व्यापार्यमाणात् वा अनन्याकार एव 

सिद्ध:, इति अभेदः प्रमाणफलयोः । ई.प्र.वि., २, पृ. ७८ 



१०४. देखें, बौद्ध प्रमाण दर्शन, अम्बिकादत्त शर्मा, पृ. १३५ - १४८। यहाँ पर शैवेतर दर्शनों की मेरी समझ 

उनके तलस्पर्शी प्रतिपादन से प्रभावित है। 

४८ 

प्रमेय 

काश्मीर शिवाद्वयवाद में प्रमाण - चिन्तन 

विषयतापत्ति का सिद्धान्त 

प्रमाण का व्यापार प्रमात्राश्रित और प्रमेयोपाश्रित (अर्थात् प्रमेयनिष्ठ) होता है ( प्रमा- प्रमाण के अभेद के कारण यह बात प्रमा के विषय में भी उतनी ही सत्य है ) । प्रमाण का विषय किसे कहेंगे, इस संबंध में अभिनवगुप्त विषयतापत्ति नामक सिद्धान्त की अवतारणा करते हैं । १०५ पदार्थ या वस्तु की दो स्थितियाँ होती हैं - (१) वस्तुरूप, जब उसमें प्रमेयता की योग्यता मात्र है, और (२) प्रमेयरूप, जब वह प्रमा का विषय बनता है। प्रमाण - व्यापार द्वारा प्रकाशित होकर और प्रमा के द्वारा तथात्व में विमृष्ट होकर ही वह प्रमेय कहलाता है। यही विषयतापत्ति है । १०६ अपनी विलक्षण शैली में अभिनव की युक्ति है " (यह) नील ही क्यों हैं, क्योंकि वैसे ही प्रकाशित हो रही है; वह भी वैसे ही क्यों प्रकाशित हो रही है, क्योंकि वैसे ही विमर्श की जा रही है, इतने में ही प्रमेय की प्रमेयता और प्रमाता का प्रमातृत्व पर्यवसित हो जाता है, इससे अधिक हम और कुछ नही मांगते । १०७ 

स्पष्ट है कि इस सिद्धान्तीकरण के पीछे शैव तात्त्विक दृष्टि का हाथ है। यहाँ विषय या अर्थ १०८ की पारिभाषिक संज्ञा आभास है । १०९ एक ओर आभास सन्मीमांसीय 

१०५. विषयतापत्ति की तुलना बौद्धों के विषयीभाव और नैयायिकों के सन्निकर्ष से की जा सकती है। जिस अर्थ का योग्य क्षण इन्द्रिय के योग्य क्षण का विषय हो जाता है, उसी का ग्रहण होता है, अन्य का नहीं। उद्योतकर का कहना है कि न्याय जिसे संबंध ( अर्थात् सन्निकर्ष) कहता है, उसे ही बौद्ध विषयीभाव कहते हैं। ( न्या. वा. पृ. ३६) वाचस्पति इसका समाहार करते हुए कहते हैं कि संबंध के बिना विषयीभाव संभव नही है : तस्मान्न संबंधमन्तरेण विषयीभाव इति सूक्तम् (न्या.वा.ता., पृ. १२१ - २२ ) । अर्थात् न्याय भी विषयीभाव मानता है और उसे इन्द्रियार्थसन्निकर्ष के रूप में लेता है । - देखिए बौ.द.वि., पृ. १२४ - १२५ ( उपर्युक्त दोनों संदर्भ वहीं पर ) 

१०६. विशुद्धे नीलाद्युपरागशून्ये प्रमातरि [.....] विमर्शस्य स्वरूपे सर्वथा निमज्जनमेकीभावोऽर्थस्य [.....] एवं 

च सति योग्यतामात्रेण यत् नीलादिप्रमेयमभूत्, तत् वस्तुतः प्रमाविषयतापत्त्या प्रमेयं भवति । ई.प्र.वि.वि., १, पृ. ८३-८४ 



१०७. नीलं हि कुतः तथा प्रकाशते यतः; तदपि कुत:, तथा विमृश्यते यतः; एतावति पर्यवसितं प्रमेयस्य 

प्रमेयत्वं प्रमातुश्च प्रमातृत्वम्, न अधिकम् उपयाच्यते । तदेव, पृ. ८३ 

१०८. भारतीय दर्शन में प्रमेय को अर्थ, विषय और आलंबन शब्दों से भी पुकारा जाता है। शैव आचार्यों 

को भी इन तीनों शब्दों का प्रयोग मान्य है : अर्थ्यते इति, विशेषेण सिन्वन्ति बध्नन्ति हृदयम् इति, आलम्ब्यन्ते इत्यादिनिर्वचनयोगाद् अर्थादिशब्दैर्व्यपदिश्यन्ते । - तदेव २, पृ. ४२३ 

1 

१०९. यहाँ आभास एक पारिभाषिक संज्ञा है, अत: उसकी अन्य दर्शनों से नितान्त भिन्न पारिभाषिक 

अवधारणा भी है। इस पर हम शीघ्र विचार करेंगे। 

5 

प्रमाण के घटक 

४९ 

( ontological) प्रत्यय है, तो दूसरी ओर ज्ञानमीमांसीय ( epistemological) भी। पहले आयाम में यह कारणतामूलक है, जो वस्तुतः मूलगामी अभेदन में भेदन को उपलक्षित करता है और क्रियाशक्ति ( कर्तृता) में मूलित होता है। ज्ञानमीमांसीय आयाम में यह भेदन में अभेदन का उपलक्षण है, प्रकृति में अनुसन्धानात्मक है और कर्तृता के ज्ञानात्मक पक्ष ( ज्ञातृता) में मूलित होता है। अतः विषयापत्ति वस्तुता की दिशा का मौलिक आभ्यन्तरीण परावर्तन है, केवल पर्यायताजन्य वाग्जाल नहीं । अतः अभिनव के लिए आभासमात्र वस्तु का स्वरूप है, क्योंकि प्रमाण का व्यापार प्रत्येक आभास के प्रति अलग-अलग होता है। 

प्रमेय का लक्षण : सामान्यभासरूपत्व 

११० 

उत्पल के प्रमा- प्रमाणलक्षण में प्रमेय का लक्षण है 'एक शब्द से वाच्य वस्तु' ( एकाभिधानविषये वस्तुनि ) । देखने की बात है कि प्रमेय का लक्षण ज्ञानीय पदावली में न होकर विशुद्ध भाषीय शब्दावली में किया गया है। एकाभिधानविषयता की ज्ञानमीमांसीय चरितार्थता प्रमा की प्रवृत्ति को निश्चित आकार देने में है, जो प्रमाणव्यापार की विशिष्ट दिशा को निर्धारित करती है। १११ इस प्रकार प्रमेय की पहुंच प्रमा तक भले ही प्रमाण के द्वार से हो, पर इस द्वार के खुलने की दिशा प्रमिति ही तय करती है। 

" 

प्रमेय सदैव एक सामान्य रूप आभास है। साधारण तौर पर जो है वह दिखाई पड़ता है, वही सामान्य है। अभीप्सित दूसरे आभासों का ग्रहण न होने के कारण निर्विशेष रूप से देखा गया नीलादि विषय ही सामान्याभास है । ११२ सामान्यरूपता की एकमात्र निर्धारक है उसकी शब्दरूपता । युक्ति के रूप में अभिनव अन्तर्व्यापी क्रमिक समीकरणों की श्रृंखला का उपयोग करते हैं । ११३ क्योंकि प्रमाण अपनी सत्ता के लिए विमर्श, चेतना 



११०. आभासमात्रं हि भावस्य स्वरूपं प्रत्याभासं प्रमाणस्य व्यापारात् । ई.प्र.वि., १, पृ. १५८ १११. विमर्शलक्षणस्य प्रमितिव्यापारस्य एकैकशब्दवाच्ये अर्थे प्रवृत्तेः तदनुसारित्वाच्च प्रमाणस्य । - ई.प्र.वि., १, 

पृ. २३२ 



११२. ननु यदेव तत् दृष्टं भाति, तदेव सामान्यं [.....], सिद्धान्तदृशा वा अविशेषेण चिकीर्षिताभासान्तर- 

विरहात् दृष्टमेव नीलादि यत्, तदेव सामान्यम् । ई.प्र.वि.वि., ३, पृ. ४२ : यहाँ पर मुद्रित पाठ है 'अविशेषण' और वह 'चिकीर्षिता०' के साथ समस्त है। यह त्रुटित लगता है। हमने इसे शोधित कर उपरिवत् पढ़ा है। 

११३. विमर्शबलेन च यतः प्रमाणं, विमर्शश्च शब्दजीवितः शब्दश्च आभासान्तरैः देशकालादिरूपैरनामृष्टे एकत्रैव आभासमात्रे प्रवर्तते घट इति लोहित इति, ततो देशकालाभासयोः स्वलक्षणत्वार्पणप्रवणयोः अनामिश्रणात् सामान्यायमाने आभासे प्रमाणं प्रवर्तते । ई.प्र.वि., २, पृ. ७५ 



५० 

, 

काश्मीर शिवाद्वयवाद में प्रमाण - चिन्तन 

का विशिष्ट वस्तु - प्रकाशन व्यापार पर निर्भर करता है । ११४ विमर्श अपने जीवन के लिए शब्द पर आश्रित है । ११५ और शब्द केवल एक ही आभासमात्र ( वस्तुमात्र) में देश, काल, आकार आदि किसी की भी चेतना के बिना जैसे 'घड़ा', 'लाल' में 

p 

, 

प्रवृत्त होता 

है। विशेषता ( स्वलक्षणता ) के कारण हैं देश और काल उनका मिश्रण न होने के कारण वस्तु एकल होती हुई भी सामान्य सी ( 'सामान्यायमाने आभासे' ) ही रहती है। इस प्रकार शब्दरूपता का होना और देश-काल आदि का न होना सामान्य के क्रमशः विधि और निषेधरूप लक्षण हैं। यह सामान्य वस्तु ही प्रमाण का विषय बनती है । ११६ 

| 

११४. भास्करकण्ठ कहते हैं कि विमर्श के न होने पर प्रमाण से गृहीत वस्तु अगृहीत ही रहेगी : विमर्शाभावे 

हि प्रमाणगृहीतमपि वस्तु अगृहीतकल्पमेव । भा., १, पृ. ७५ 



११५. शब्दस्मृति के बिना विमर्श निष्प्राण, निरर्थक सा है : विमर्शश्च शब्दः जीवितमस्येति तादृशः भवति 

शब्दस्मृतिरूपत्वात्। तदेव 

Mat 

११६. प्रत्यभिज्ञा दर्शन में हुए सामान्य- विचार का इनके प्रमाण शास्त्र से स्वरूप - परिघटनात्मक संबंध है। प्रमाणशास्त्रीय (सन्मीमांसीय भी) दृष्टि से इसके एकत्र पल्लवन की घोर आवश्यकता है। यहाँ पर संग्रह का एक स्थूल प्रयत्न प्रस्तावित है। 

कट्टर अद्वैतवादी दर्शन होने के नाते परमशिव की प्रतिपत्ति महासामान्य के रूप में की गयी है। यहाँ पर सामान्य का स्वरूप लक्षण 'शब्द' प्रकाशविमर्शमय स्वरूप में उपस्थित है। यह शब्दन क्रमशः अहं और इदं विमर्श के महासामान्य रूप में प्रमातृ-सृष्टि और प्रमेय-सृष्टि, विषयि-धारा और विषय - धारा, का मूल बीज है। इदंता से पहला स्फुटन असामयिक इदन्ता - सामान्य का होता है । यहाँ पर इदन्तापरामर्श है पर यह शब्दनरूप है, यहाँ तक कि 'इदम्' शब्द के प्रयोग से भी अछूता । दूध पीते शिशु के अनुभव की जो इदमात्मक अर्थविषयता होती है, उससे असामयिकेदन्ता सामान्य को हम दृष्टान्तीकृत कर सकते हैं। भविष्य में होने वाले सारे सामान्यों और विशेषों की यह आधार - भूमि और संभावना - भूमि है। उत्पल अपनी वृत्ति (४ /७) में कहते हैं : "ये चैते महेश्वरस्य इदंशब्दसंकेतानुसंधानं विनापि प्रकाशस्य परामर्शसारत्वाद् बालदशायामिव इदमर्थनिर्देश्याः भावा:, ते अनेकाभाससामानाधिकरण्येन स्वलक्षणात्मानः, पृथक्सामान्यरूपतया नानाकाराश्च तथा तन्निर्माणात् प्रथन्ते ।” इससे स्फुटित होता है सर्वभावगतेदन्तासामान्य ( सारे पदार्थों में उपलब्ध निर्विशेष इदन्तासामान्य)। उत्पल और अभिनव के अनुसार इसे सामयिकेदन्ता - महासामान्य (यद्यपि इस शब्द का वे प्रयोग नहीं करते, परन्तु इससे अंतर नहीं पड़ता ) कहना उचित होगा, क्योंकि 'अयम्' या 'इदम्' शब्द का परामर्श सामने अवस्थित भावाभास मात्र ( यहाँ तक कि दिखाई पड़ने वाले घड़े में भी 'अयं घट:' में 'अयं' द्वारा) 'इदंवाच्य सामान्य ́ को ही विषय करता है: नियतेऽप्ययमित्येवं परामर्श: पुरः स्थिते । सर्वभावगतेदन्तासामान्येनैव जायते ।। (अभिनव द्वारा उद्धृत उत्पल की उक्ति ई.प्र.वि., २, पृ. ७२) । यह सामान्य अपने को दो रूपों में प्रकट करता है, शुद्ध और पारमार्थिक । जब शुद्ध घटाभास ( मेरे विचार से यहाँ पर हम 'सन्' मात्र आदि को भी ले सकते हैं) का स्वतंत्र रूप से अलग परामर्श होता है तो वह सामान्यरूपता योग्यतामात्र से होती है, वस्तुतः नहीं । अभिनव ने ऊपर इसी एकल वस्तु को 'सामान्यायमान' कहा है (पा.टि. ११३) । दूसरा, जिसे अभिनव 

प्रमाण के घटक 

आभासवाद : प्रमाण की प्रवृत्ति का विषय 

आभास 

५१ 

जहाँ आभासमात्र या सामान्य प्रमाण की प्रवृत्ति का विषय है, वहीं यह प्रवृत्ति प्रत्येक आभास के लिए अलग- अलग होती है। इसी सामान्य का एक-एक कर 

'वास्तविक' या 'पारमार्थिक' (भास्कर के लिए 'सहज' ) सामान्य कहते हैं, द्रव्य या व्यक्तिनिष्ठ होता है, क्योंकि एकता का अवभासन करने में यह द्रव्य या व्यक्ति के अधीन होता हुआ ही वस्तुओं की पृथकता को प्रकट करता है और समान व्यक्तियों को अपने से ( अपनी धर्मरूपता से) विशिष्ट करता हुआ उपरंजन करता है : तत्र च ऐक्यावभासे परतन्त्रं सत् पृथक्त्वं यदा आभासानां तदा समानव्यक्त्युपरञ्जकत्वेन पारमार्थिकं सामान्यरूपत्वम् घटाभासस्य तु शुद्धस्य स्वतन्त्रपरामर्शे योग्यतामात्रेण सामान्यरूपता, न वस्तुतः। (तदेव, पृ. १०४) अभिनव इस सिद्धान्तपरिकल्पना को बौद्धों के सन्तानवाद द्वारा किए जाने वाले सामान्य के खण्डन के प्रत्युत्तर के रूप में देखते हैं ( एकसन्तानतामात्रेण प्रत्यभिज्ञा भविष्यति अलमत्र सामान्येन यथा सौगतो मन्यते । एतत् निषेधयति । 

ई.प्र.वि.वि., ३, पृ. ११२ ) । जिसे हम व्यक्ति, द्रव्य या विशेष (स्वलक्षण / स्वलक्षणाभास) कहते हैं, वहाँ सामान्यरूपता के कारण ही चैत्र इत्यादि शब्दों की प्रवृत्ति होती है। बृहतीविमर्शिनी में अपने वक्तव्य को पुनः दुहराते हुए वे कहते हैं कि देश-काल- आकार कृत व्यक्तियों या विशेषों की भिन्नता के बने रहने पर भी उनकी जो आभासमात्ररूपता है वही समान व्यक्तियों का उपरञ्जक वास्तविक सामान्य है; शुद्ध घटाभासमात्र के अवमर्श की स्थिति में वह संभाव्य ( potential ) या सामान्यरूपता की योग्यता मात्र है : भेदापरित्यागाच स्वालक्षण्येऽपि यदाभासमात्ररूपत्वं, तदेव समानव्यक्त्युपरञ्जकं परमार्थत: सामान्यम्, शुद्धघटाभासमात्रावमर्शे तु योग्यतामात्रेणसामान्यरूपतेति । 

तु (ई.प्र.वि.वि. २, पृ. ११४ ) । इस 'पारमार्थिक' सामान्य के दो भेद हैं, पर और अपर : सत्ता सामान्यमस्यैव भागो भागस्य संस्थितः । यस्यान्तरेव सामान्यान्यपराण्यखिलानि तु ।। (चि.अ.शा., १/ २२०) पर है सत्ता ( - सामान्य) और अपर है समान व्यक्तियों का उपरञ्जक धर्म । अपर सामान्य असंख्य हो सकते हैं। सामान्यतः प्रमाणव्यापार (विमर्शन) की प्रवृत्ति परापर सामान्य के प्रति होती है। देश और काल के साथ पर और अपर सामान्यों के समानाधिकरणगत संपुञ्जन से वस्तु- वैशिष्ट्य, व्यक्तिता या स्वालक्षण्य निर्मित होता है (ई.प्र.वि., २, पृ. ९३ ) । भास्करकण्ठ इन सारे सामान्यों को महासामान्य के व्यक्ति-भेद या वृत्ति-भेद के रूप में देखते हैं: अत्र सामान्यरूपा वै व्यक्तयो बहुधा स्थिताः। महासामान्यभावोऽ - स्यानुत्तरः सर्वदा स्फुट: ॥ [...] महासामान्यरूपस्य सामान्यान्यखिलानि तु । वृत्तयः स्युरवृत्तस्य स्वभावेनैव सर्वदा ॥ ( चि.अ.शा. १/२१८, २२१) अभाव को भी अभिनव सामान्य में ही गर्भित करते हैं। आत्मचेतन सत्ता की केवलान्वयिता मानना अद्वैतवाद की पारिभाषिक विवशता है। अतः एक के अभाव को अभिनव अन्य सामान्य के ग्रहण या उपलम्भ के रूप में देखते हैं: आभासमात्रं च सामान्यम् इति निर्णेष्यते । अनुपलम्भोऽपि अन्योपलम्भरूप आभासमात्र विश्रान्त एव । (ई.प्र.वि., १, पृ. २३३ ) भास्कर इसे और भी स्पष्ट करते है कि सत्तासामान्य को छोड़कर अन्य सभी सामान्यों में अभाव पिण्डीभूत होता है : अभावेऽप्यत्र पिण्डत्वं याति सामान्य उत्तमे । सत्ताया अपि पिण्डत्वं यो न याति कदाचन ।। (चि.अ.शा. १/२२२) अतः अभाव में भी प्रमाण की प्रवृत्ति होती है। उपर्युक्त विवरण को एक सारणी के रूप में इस प्रकार संगृहीत किया जा सकता है 

। 

५२ 

काश्मीर शिवाद्वयवाद में प्रमाण - चिन्तन 

अध्यवसाय होता है और इसी से अर्थक्रिया की सिद्धि भी। इसी को वस्तु कहते हैं । ११७ प्रश्न है कि दैनन्दिन व्यवहार में हमारा सामना विशेषों या व्यक्तियों से पड़ता है सामान्यों 

[सारणी ३] 

महासामान्य ( विमर्शाकार शब्दन) 

असामयिकेदन्तासामान्य ( असामयिक इदन्ता - परामर्श का विषय) ( भविष्यत् सामान्य / विशेषों की मूल भूमि ) 

| 

सामयिकेदन्तासामान्य 

( आभासान्तरानामिश्र पुरोऽवस्थित भावाभास) 

( सांकेतिक इदं शब्द का वाच्य ) 

• 

शुद्ध (शुद्ध/एकल/योग्यतामात्र) (एकशब्दाभिधेय ) 

पर 

(सत्ता - सामान्य) एकशब्दवाच्य) 

परापरसामान्य 

पारमार्थिक 

(व्यक्तिनिष्ठ - समानोपरञ्जक) एकशब्दाभिधेय 

( पृथक् सामान्यद्वय, देश-काल की योजना से रहित ) 

अथवा 

व्यापक सामान्य के गर्भीकारपूर्वक व्याप्य सामान्य 

[जैसे गोत्व] 

7 

अपर 

( सत्ता के अंश -भेद ) 

(एकशब्दवाच्य) 

स्वलक्षण 

एकाभास 

(१) शब्द के साथ काल - संभेद 

(२) शब्द + काल के साथ देश-संभेद 

अखिलाभास 

शब्द + देश-काल के साथ आभासान्तरसंभेद) 

११७. एकैकमेव च सामान्यं वस्तु प्रमात्रध्यवसायाद् अर्थक्रियायोगाच्च । - ई.प्र.वि.वि., ३, पृ. ७८प्रमाण के घटक 

५३ 

से नहीं, तो वे हमारे ज्ञान के प्रमेय कैसे बनते हैं ? अभिनव प्रमाणाह्निक की अपनी अवतरणिका में ही स्पष्ट कर देते हैं कि प्रमाण का व्यापार हर सामान्य के लिए ही होता हैं, विशेष के प्रति नहीं। इसका कारण है कि प्रत्यवमर्श की सामर्थ्य से ही आभास, अर्थात् वस्तु - व्यवस्था होती है। इसे बताने के लिए उत्पल ज्ञानमीमांसीय दृष्टि से अपने आभासवाद का प्रतिपादन करते है । ११८ 

प्रमेय दो प्रकार का है, सामान्य और विशेष । इस प्रकार बौद्धों के द्वैराश्यभेद को शब्दतः स्वीकार करते हुए ये उन्हीं की पदावली में विशेष को स्वलक्षणाभास ( आगे स्वलक्षण) और सामान्य को सामान्यलक्षण ( आगे सामान्य) कहते हैं, परन्तु नितान्त विरोधी व्यंजनाओं के साथ। सामान्यलक्षण ही वस्तु है, और सामान्यलक्षणों का सामानाधिकरण्य है ११९ स्वलक्षण, जो प्रमाता के स्वभाव या रुचि, व्युत्पत्ति के स्तर और अर्थिताविशेष के अनुसार होने वाले अनुसंधान से प्रतिफलित होता है । १२० इसे ही अर्थ कहते हैं। ये दोनों अलग-अलग आभास हैं । १२१ 

११८. ततः प्रमेयस्य स्वरूपं निरूपयितुं प्रत्याभासं प्रमाणस्य व्यापारो न तु स्वलक्षणात्मकवस्त्वेक- निष्ठतानियमेन इति दर्शयितुं प्रत्यवमर्शबलेन आभासव्यवस्था इति [...] उच्यते । - ई. प्र. वि., १, पृ. ६७ ११९. तत आभासमात्रमेव वस्तु, स्वलक्षणं तु तदाभाससामानाधिकरण्याभासरूपम् आभासान्तरम् एकम् 

अन्यदेव | ई. प्र. वि., २, पृ. ७६-७७; यद्यपि उत्पल स्वलक्षणाभास को भी वस्तु कहते हैं पर वह औपचारिक लगता है, क्योंकि इसकी वस्तुता स्वरूपगत न होकर सामानाधिकरण्यवशात् मानी गयी है : सामानाधिकरण्यवशाद् वस्तु । अनेकस्यैकता हि सामानाधिकरण्यम् । - वृत्ति (२/३/६) १२०. यथारुचि यथार्थित्वं यथाव्युत्पत्ति भिद्यते । 

आभासोऽप्यर्थ एकस्मिन्ननुसंधानसाधिते । । - ई.प्र.का. २/३/३ 

।। 

१२१. देखा जाए तो शैवों में आकर द्वैराश्यभेद की योजना बिल्कुल उलट जाती है। पहला और मौलिक भेद अभिलापविषयता को लेकर है। बौद्ध अभिलाप को स्वलक्षण में बिल्कुल नकार देते हैं और सामान्यलक्षण में आरोपित पाते हैं। शैवों में अभिलापविषयता (बौद्धों की प्रतिच्छाया के कारण शैव इस शब्द से परहेज़ करते हैं, यहाँ शब्द है 'एकाभिधानविषयता ) वस्तुता या आभासत्व का प्राण हैं और उनके आभासलक्षण का अङ्ग है। उत्पलदेव अपने स्वलक्षण को आभासनिकुरम्ब या सामान्यनिकुरम्भरूप कहते हैं तथा बौद्धों के स्वलक्षण को निरंश बताकर दोनों के अंतर को उजागर करने का प्रयत्न करते हैं : वस्त्ववभासिना निरंशोत्पलस्वलक्षणविशेषालम्बनेन । - संबंधसिद्धि, 

संबंधसिद्धि, पृ.४; सामान्यं चैकमनेकमयं बहिरपि पृथगेव सामान्यनिकुरम्बरूपेभ्यः स्वलक्षणेभ्यः । 

तदेव, पृ. १०; एकाभासस्य आभासनिकुरम्भस्य वा स्वलक्षणतैव । 

G 

ई.प्र.वि.वि., २, पृ. १९ सत् को क्षणरूप मानने वाले बौद्ध आचार्य धर्मोत्तर स्वलक्षण को क्षणतया देखते हुए आत्म- परिभाषित मानते हैं, अत: स्वलक्षण पद में कर्मधारय मानते हैं : स्वम् असाधारणं लक्षणं तत्त्वं स्वलक्षणम्।: (न्या.बि.टी., पृ. ७०) 

५४ 

काश्मीर शिवाद्वयवाद में प्रमाण-चिन्तन 

१२४ 

शैव आचार्य इन दोनों सामान्य और विशेष को पृथक् प्रमाणों का विषय मानते हैं । १२२ सामान्य को एक प्रमाण का और स्वलक्षण, अर्थात् प्रमेय का वह रूप जिसमें अपनी अर्थक्रिया प्राप्त होती है, को दूसरे प्रमाण का । १२३ इस प्रकार वे प्रमाण - व्यवस्थावादी कहे जा सकते हैं। भास्कर का कहना है कि शैवों की यह दृष्टि नैयायिकों के विरोध में है। परन्तु जैसा कि ऊपर धारावाहिक ज्ञान के प्रसङ्ग में देखा था, वे प्रमाण - संप्लववादी भी हैं। इस प्रकार वस्तु के द्वैराश्यभेद को लेकर व्यवस्थावादी और एक ही वस्तु के संदर्भ में प्रमाणसंप्लववादी यह मिश्रित स्थिति बनती है । परन्तु प्रमाण की प्रत्याभास प्रवृत्ति की दृष्टि से उन्हें प्रधानतया प्रमाण-व्यवस्थावादी कहना अधिक अनुकूल होगा। अपने ज्ञान की सांप्रतिक स्थिति में हम इससे अधिक कहने की स्थिति में नहीं हैं। 

प्रमेय को आभास के रूप में प्रतिष्ठित कर प्रत्यभिज्ञा दार्शनिक उसे बड़ा लचीला और गतिशील बना देते हैं। प्रमेय की संरचना उसके लिए प्रयुक्त शब्द विशेष से होती है जिसे एकैकशब्दवाच्यत्व या एकाभिधानविषयता कहा गया है। होता यह है कि स्वभाव, पूर्वप्रसिद्धि और अर्थित्व की प्रमातृगत भिन्नता के अनुसार ( यह भिन्नता एक प्रमाता में भी देशकालभेद से हो सकती है) प्रमाता का यह अनुसंधान ही विमर्श है, जो उस आभास के वाचक शब्द के प्रयोग में प्रतिबिम्बित होता है । १२५ जो घड़ा हम सामने देखते हैं वह 

( न्या. बि. १ / १२ पर) ठीक इसके विपरीत अभिनवगुप्त इसे बहुव्रीहि मानकर विगृहीत करते हैं : स्वयं अन्याननुयायि स्वरूपसंकोचभाजि लक्षणं देशकालाकाररूपं यस्य तस्य । (ई.प्र.वि., १, पृ. ८६), भास्कर के अनुसार इस कारण यहाँ लक्षण है देश-काल- आकाररूप जो विश्व का अन्यानन्वयी स्वरूपसंकोच मात्र है, जब कि धर्मोत्तर में लक्षण है स्वायत्त अन्यनिरपेक्ष क्षण मात्र । यह उनकी तत्त्व- मीमांसा से समञ्जस भी है । यहाँ वस्तु के देश, काल, आकार आदि सभी उपरंजक अन्वयी सत् के आत्म-संकोच मात्र हैं, जबकि अन्यत्र देश, काल, आकार वस्तु के आगंतुक फलतः आरोपित धर्म हैं। भास्कर उनकी प्रमाणविषयता की भिन्नता को लेकर भी संकेत करते हैं। बौद्धों का स्वलक्षण निर्विकल्प ज्ञान और सामान्यलक्षण विकल्पज्ञान का विषय है, जबकि शैव स्वलक्षण को निर्विकल्प ज्ञान का विषय मानते है : 'स्वलक्षण' इत्यस्य ज्ञानविशेषणत्वमुक्तम् । तत् अविकल्पकम् [.....] सामान्यलक्षणम् [.....] सविकल्पज्ञानस्य । यद्यपि सिद्धान्ते ( अर्थात् शिवाद्वैते) निर्विकल्पस्य सामान्यनिष्ठत्वं सविकल्पस्य तु देशादियोजनारूपविशेषनिष्ठत्वमेव तथापि तावदास्ताम् । (भा. १, पृ. ८५-८६ ) 

१२२. तत्र च पृथगेव प्रमाणम् । ई.प्र.वि., २, पृ. ७७ 

१२३. विमर्शभेदानुसार्येकैकशब्दवाच्ये पृथक् पृथगेव [...] सामान्यरूपे वस्तुनि स्वकार्थक्रियाप्राप्ते [.....] 

प्रमितिः प्रमातृव्यापारः । वृत्ति (२/३/१-२) 

१२४. तत्र चान्यदेव पृथक् प्रमाणं भवति एतेन तार्किकमतनिरासः । भा., २, पृ. ७७ १२५. कारिकागत 'एकस्मिन्ननुसंधानसाधिते' को 'अनुसंधानसाधिते एकस्मिन्' (अर्थे) के अभिप्राय में लेकर उत्पल अनुसंधान की व्याख्या एकप्रत्यवमर्श (एकप्रत्यवमर्शसामर्थ्योपपादिते) की शब्दावली में करते हैं। टोरेला (ई.प्र.वृ., टि.सं. ७-८, पृ. १६३-६४ ) इसे कारिका में आए 'एकानुसंधान' की व्याख्या मानते हैं, यद्यपि कारिका में प्राप्त पद अनुसंधान ही है, एकानुसंधान नहीं। इस अनुसंधान का रूप है : यह जो सामान्य रूप प्रत्यवमर्श है, वही यह पदार्थ भी है। अभिनव (ई.प्र.वि., २, पृ. ११७ 

J 

प्रमाण के घटक 

५५ 

यद्यपि दिखने में एक लगता है पर वह केवल उतना ही नहीं है, अलग-अलग प्रमाताओं की दृष्टि उसको अलग-अलग बांट कर भी देखती है। प्रमाता का मन, उसका अर्थित्व, वस्तु-संबंधी पूर्वप्रसिद्धि इनके आधार पर यदि आभास पृथक् ही भासित होते हैं, तो फिर स्वलक्षण (विशेष) की एकरूपता कैसे सधती है, घट को हम एक कैसे कहते हैं ? अभिनव का निदान यह है कि अलग-अलग भासित होने वाले आभासों का कभी तो ऐसा विमर्श होता है जो उन सबमें प्राप्त होता है, तब हम वहाँ उसे सामान्याभास कहते हैं, जिसे परापर सामान्य के रूप में लिया जा सकता है जैसे ' गोत्व' । यहाँ पर सत्ता और गोत्व (क्रमश: पर और अपर सामान्य) दो सामान्यों का ग्रहण होता है । १२६ कभी इन सामान्यों में : परो यो विमर्शः स एवायं पदार्थ: इति एकप्रत्यवमर्शरूपः) और भास्कर (भा., २, पृ. ११८ : स्फुटमेवानुभूयमाने सोऽयं पदार्थ इति सामान्यप्रत्यवमर्शे ) इसे इसी तरह समझाते हैं। यह शब्द उत्पल को धर्मकीर्ति (प्र.वा., स्वो वृत्ति १/१०९ : तदपि प्रतिद्रव्यं भिद्यमानमपि प्रकृत्यैकप्रत्यवमर्शस्य अभेदावस्कन्दिनो हेतुर्भवद् अभिन्नं ख्याति, ई.प्र.वृ. में उद्धृत, पृ. ११७ ) से लगभग इसी अर्थ में मिला है। 

7 

• 

१२६. भास्कर यहाँ पर दो सामान्य मानते हैं, सत्त्व और गोत्व | 'सत्' में 'इदं सत्' जैसी योजना न होने के कारण केवल सत्ता का ग्रहण होता है। 'गोत्व' अपर- सामान्य है, वह भी देश-काल से रहित है। इस अपर - सामान्य में 'अत्र' इस प्रकार देश, 'इदानीम्' इस प्रकार काल भी, अलग- अलग रहते हैं। 'गौ:' इस प्रकार गो जाति, 'सफेद' इस प्रकार शुक्लत्व, 'चलने वाली' इस प्रकार चलनत्व, 'डित्थत्व' आदि सभी अपर- सामान्य हैं, क्योंकि 'यहाँ यह चलनेवाली डित्थ नामक सफेद गाय' इस प्रकार की योजना से इनका ग्रहण नहीं होता। इसका निहितार्थ यह हुआ कि यदि इस प्रकार की योजना हो जाए तो वह स्वलक्षण या विशेष बन जाएगा : तदा तस्मिन् काले, ‘परापरसामान्यग्रहणम्’- सत्तारूपगोत्वादिरूपसामान्यद्वयग्रहणम्, सदिति सत्ताग्रहणेन सत्ताग्रहणं पृथक् पृथगेव अत्रेदं सद् इति योजनाराहित्यात् तथापरसामान्ये देशकालग्रहणं पूर्ववदेव पृथक् पृथक्, गौरिति गोजातिग्रहणम्, शुक्लेति शुक्लत्वजातिग्रहणम् चलेति चलनत्वग्रहणम्, डित्थेति डित्थत्वग्रहणम् पृथक्पृथगेव अयम् अत्र गौ: शुक्लश्चलो डित्थसंज्ञ इति योजनया अग्रहणात् । ( भा. २, ९३) भास्कर के मूलभाव से सहमत होते हुए भी मुझे लगता है कि परापरसामान्य को स्वतंत्र सामान्य मानना उचित नहीं होगा क्योंकि गोत्व में यदि सत्ता और गोत्व दो पृथक् सामान्य माने जाएंगे और दोनों की चेतना होगी तो देशकाल के न मानने पर भी दो की सहचेतना बिना योजना के नहीं हो पाएगी, यदि योजना है तो अगत्या इसे स्वलक्षण मानना होगा। ऐसी स्थिति में परापर सामान्य को एक ही सामान्य मानना होगा। पर, परापर और अपर सामान्य का विभाग पारस्परिक व्यापक - व्याप्यभाव के आधार पर होगा, जहाँ हर व्याप्य व्यापक से अंतर्व्याप्त रहेगा। फलत: व्याप्य सामान्य एकल रूप से व्यापक को अंतर्गर्भित करता हुआ विमृष्ट होगा। अभिनव के 'परापरसामान्य' का अर्थ यह प्रतीत होता है कि सामान्य की वस्तुतः दो कोटियाँ है पर और अपर, किन्तु अनुभव में सामान्यतः दोनों मिलकर परापर सामान्य के रूप में ही गृहीत होते हैं। इस प्रकार 'मृत्तिका' में सत्त्व और मृत्तिकात्व, 'घट' में सत्त्व, मृत्तिकात्व और घटत्व की व्यापक - व्याप्यभाव से परापरता को समझा जा सकता है। 



५६ 

काश्मीर शिवाद्वयवाद में प्रमाण - चिन्तन 

मुख्यामुख्यभाव से या भास्कर के शब्दों मे विशेषणविशेष्यभाव से 'यहाँ यह ऐसा' ('अत्र इदम् इत्थम्') इस प्रकार की मिश्रणा या योजना से प्राणित विमर्श होता है, तब स्वलक्षण बनता है। यही वस्तु का असाधारण रूप है। इस योजना या मिश्रणा-विमर्श से साधित विशेष ही प्रमाताओं की रुचि भेद, अर्थिता-भेद, वृद्धव्यवहारशरणता भेद से भेदित होता रहता है, तदनुसार प्रमाण की प्रवृत्ति होती है । १२७ वस्तुतः देश और काल ये ही दो तत्त्व सामान्य को विशेष बनाते हैं । १२८ देशाभास से 'यहाँ इस जगह' ('इह अमुत्र' ), कालाभास से 'अभी इस समय' ('अधुना इदानीम् ' ) से विशेषित पुरुषत्व ही सामान्य पुरुष बनता है। यह मुख्यावभास है। अब इसी मुख्यावभास के समान अधिकरण १२९ में मोटा - पतला, ब्राह्मण-क्षत्रिय, गोरा - काला, पढ़ा- बेपढ़ा, वैज्ञानिक - कलाकार, छात्र - अध्यापक आदि गुण, जाति, धर्म आदि के अनन्त सामान्य अमुख्य रूप से प्रमाता के स्वभाव, पदार्थ के संबंध में उसकी जानकारी और प्रयोजन के अनुसार प्रविष्ट होते रहते हैं, हटते रहते हैं। इन अमुख्याभासों की प्रमातृ-भेद से परिवर्तनशीलता अर्थक्रिया को भी बदलती हुई प्रमेय के स्वरूप का अतिविशेषरूप से परामर्श भी करती चलती है। उत्पल यहाँ स्वलक्षण के तीन स्वरूपगत वैलक्षण्यों को रेखांकित करते हैं। एक, जहाँ सामान्य या आभासमात्र पदरूप होता है (एकाभिधानविषय), वहाँ स्वलक्षण वाक्यात्मा अर्थात् वाक्यार्थपरामर्शरूप होता है: 'यहाँ इस समय यह (गोल, मिट्टी का / सोने का बड़ा इत्यादि) घड़ा है ' ( इह इदानीं एष घटोऽस्ति इत्येवंरूपः । ) १३० इस प्रकार का। यहाँ 'इह' देश का आभास है, 'इदानीम् ' काल का आभास है, 'एष:' गुण (या गुणों) का आभास है और 'घट' सामान्य या जाति का आभास है। दूसरे, इनमें एक आभाससामान्य मुख्य है और अन्य अमुख्य । जो मुख्य है वही समानाधिकरण बनता है और इसलिए वह योग्यतया पदातिक्रामी वाक्य है और अमुख्याभासों की योजना द्वारा वह वाक्यार्थपरामर्शरूप विमर्श से अनुप्राणित होता है। इस दृष्टि से एकैकशब्दाधियेता स्वलक्षण के संबंध में एक नया अर्थ ग्रहण करती है। तीसरे, एक स्वलक्षण या विशेष के अङ्ग बन जाने पर भी वे अपने निजी वैशिष्ट्य को कभी नहीं छोड़ते। इसलिए अपने निजी रूपों में उनकी अर्थक्रिया. एक-एक रूप से नियत होती है 

१२७. ई. प्र. वि., २, पृ. ९३-९४ 

, 

१२८. देशकालाभासावेव हि सामान्यरूपताप्रयोजकव्यापित्वनित्यत्वखण्डनाविधानसविधवृत्ती विशेषरूपतां 

तदेव, पृ. ९५ 

वितरतः । 



१२९. आभासानां मिश्रं यद्रूपं तत्र अवश्यं कश्चिदाभासः प्रधानत्वेन अन्याभासानां विश्रान्तिपदीकार्य: स तेषां 

समानाधिकरणम् । 

An 

तदेव, पृ. १०१ 

१३०. तं सामानाधिकरण्याभासं समनुप्राणयति यो वाक्यात्मा वाक्यार्थपरामर्शरूपो विमर्श: 'इह इदानीं एष 

घटोऽस्ति' इत्येवंरूपः । तदेव, पृ. १०२ 

Ad 

प्रमाण के घटक 



५७ 

अर्थक्रिया समुदित होती है । १३१ अतः स्वलक्षण या विशेष भी 

और स्वलक्षण के अङ्गरूप में दो प्रकार का हो सकता है (१) एकाभास रूप, जहाँ देश, काल के अतिरिक्त एक ही सामान्य है । उदाहरण के लिए जैसे 'घट' (वस्तुत: ' अत्र इदानीम् अयम्' ) और (२) अखिलाभासरूप १३२ जैसे 'लाल मिट्टी का सोंधा घड़ा' (जहाँ देश-काल के अतिरिक्त रक्तत्व, मृत्तिकात्व, निर्मितत्व, गंधगुणत्व आदि घटत्व के सामान्याधिकरण में वर्तमान हैं) । इन दोनों ही स्वलक्षणों की अर्थक्रिया अलग-अलग होगी। इन तीनों के अतिरिक्त चौथी बात, जो स्वलक्षण की आंतरिक संघटना का अनिवार्य परिणाम है, यह है कि घटक आभासों या घटक - सामान्यों की भिन्नतया, स्वतंत्रतया, या विशेषण- विशेष्यता- समवधारणपूर्वक प्रतीति न होकर एकाकारा, समुदित प्रतीति होती है। इसीलिए यहाँ विशेष या स्वलक्षण को आभासनिकुरम्ब ( gestalt) कहा गया है। इस प्रकार आभासमात्र में वस्तु देशादियोजना - निरपेक्ष एक ही शब्द से कही जाकर अपने प्राधान्य से अवस्थित होती है। एकशब्दप्रतिपाद्यता की तार्किक व्यञ्जना यह है कि उस आभासमात्र या आभाससामान्य में अनियत स्वलक्षण का आश्रय हो सकने की और कल्पित स्वलक्षण से संबंध धारण की योग्यता (potentiality) है। जब कि इससे भिन्न स्वलक्षण एक योजना है, एक समुदाय या निकुरम्ब है, देशादियोजना के कारण कल्पित वस्तु या योजना है और शब्दैकशरीरवाक्यार्थसमनुप्राणित है । १३३ इन्हें अभिनव अन्यत्र असमग्राभास और समग्राभास के पर्यायों से भी प्रतिपादित करते हैं । १३४ स्वलक्षण का सामान्य लक्षण से पाँचवां भेद दोनों के देश-काल से संबंध को लेकर प्रत्यक्ष के प्रामाण्य की सिद्धि की दृष्टि से होता है। प्रत्यक्ष का प्रामाण्य एकसामान्य-विषयक ही होता है, पर वही प्रत्यक्ष आभासान्तरों के मिश्रणाभास वाले अंश में भी निर्बाध रूप से प्रमाण बनता है। ऐसी स्थिति में सामान्याभास ( अभी तक के निरूपण में देश-काल से रहित ) सर्वदेशकालगत सिद्ध होता है, और स्वलक्षणाभास असर्वदेशकालगत । यद्यपि प्रामाण्यात्मक सिद्धि सर्वदेशकालगामी होती 

१३१. ततो हेतो: ये अभेदिन: एकस्वलक्षणतां प्राप्ता न च स्वरूपभेदम् उज्झन्तः तेषाम् अन्या विशिष्टा 

समुदिता अर्थक्रिया । आभासविमर्शभेदे पुनरन्या नियता एकैकमात्ररूपा । तदेव, पृ. १०२-१०३ 

१३२. (अ) स्वलक्षणं घटाभासमात्रेणाथाखिलात्मना । ई.प्र.का. १/४/२ 



(आ) तत्स्फुरणे च एकाभासस्य आभारानिकुरम्भ ( ब ) स्य वा स्वलक्षणतैव । - ई.प्र.वि.वि., २, पृ. १९ १३३. सामान्यं चैकमनेकमयं बहिरपि पृथगेव सामान्यनिकुरम्बरूपेभ्यः स्वलक्षणेभ्यः । तच्च एकेनैव शब्देन 

अनियतस्वलक्षणाश्रयत्वेन प्रतिपाद्यते तच्च कल्पितस्वलक्षणसंबंधम् एकशब्दप्रतिपाद्यमेव गौरिति । संबंधसिद्धि, पृ. १० 

१३४. असमग्रत्वे, समग्रत्वेऽपि वा आभासनम् । ई.प्र.वि.वि., २, पृ. २९ 

< 

५८ 

काश्मीर शिवाद्वयवाद में प्रमाण - चिन्तन 

है । १३५ फिर भी उपर्युक्त पद्धति से विभाजन में कोई असंगति नहीं कही जाएगी। 

प्रत्यभिज्ञा आचार्यों के मत में प्रमाण की प्रवृत्ति का विषय प्रत्येक आभास या आभासमात्र है। आभासमात्र का अर्थ है आभाससामान्य । समस्या है कि आभासों की व्यवस्था विमर्श पर निर्भर करती है, इस दृष्टि से स्वलक्षणात्मक वस्तु (विशेष) भी आभास हुई और आभास होने के नाते वह भी प्रमाण की प्रवृत्ति का विषय हुई | १३६ पर इससे प्रमाण का प्रत्याभासविषयता - सिद्धान्त कठिनाई में पड़ जाता है, क्योंकि स्वलक्षण एक आभासमात्र न होकर आभासों का संपुंजन या मिश्रीकार है और स्वलक्षण हमारे ज्ञान का विषय भी बनता है, अत: उसकी प्रमेयता में संशय नहीं होना चाहिए । १३७ इस कठिनाई का प्रकारान्तर से यह भी रूप हो सकता है कि आभासमात्र (सामान्य) की स्वतन्त्र प्रमेयता होने पर अनेकाभासमिश्रणरूप विशेष का ज्ञान कभी संभव नहीं होगा, पर यह हमारे अनुभव के विरुद्ध है। 

शैव दार्शनिक इसमें कठिनाई नहीं देखते। जहाँ तक आभाससामान्य का प्रश्न है, वह एक स्वतन्त्र प्रमाण का विषय है। स्वलक्षण या विशेष का स्वभाव है सामानाधिकरण्याभास। दूसरे शब्दों में मिश्रताभास या योजनाभास, यह दूसरे प्रमाण का विषय है। समान अधिकरण में जिन पृथक्-पृथक् आभाससामान्यों के मिश्रण से स्वलक्षण परिघटित होता है, वे आभाससामान्य अपने-अपने प्रमाणों से ग्रहण किए जा चुकते हैं। अतः वहाँ दूसरा प्रमाण गृहीतग्राही होने के कारण प्रमाण नहीं होता, अप्रमाण ही रहता है । १३८ उसका काम उन आभासों की विशेषण - विशेष्य रूप योजना या योजनाभास को ही 

१३५. यद्यपि प्रत्यक्षेण एकसामान्यविषय एव प्रामाण्यमासादितम्, तथापि मिश्रणाभासांशे प्रामाण्यमखण्डितमेवेति सामान्यं सर्वदेशकालगतं सिद्ध्यति, स्वलक्षणं तु असर्वदेशकालमिति विभागोऽयं सिद्धेः कृत सर्वदेशकालगामित्वेऽपि । ई.प्र.वि.वि., ३, पृ. ९० 



१३६. प्रत्याभासं प्रमाणस्य व्यापारो न तु स्वलक्षणात्मकवस्त्वेकनिष्ठतानियमेन । ई. प्र. वि., २, पृ. ६७ १३७. तथा च प्रत्याभासं भिन्नस्य स्वलक्षणस्यापि एकाभिधानविषयत्वम् अवतरणिकायां शंकितं तद्द्वारेण (एकाभिधानविषयत्वद्वारेण) प्रत्याभासविषयत्वकथनायोग्यत्वं स्वलक्षणस्यैव प्रमाणविषयत्वापादनं च युक्तमिति भावः । - भा., २, पृ. ९४ 

१३८. तत आभासमात्रमेव वस्तु, स्वलक्षणं तु तदाभाससामानाधिकरण्याभासरूपम् आभासान्तरम् एकम् 

अन्यदेव, तत्र च पृथगेव च प्रमाणं, तत् परं ( भा. : केवलं) मिश्रीकारेषु तेषु आभासेषु गृहीतग्राहि, न प्रमाणम् । ई. प्र. वि., २, पृ. ७७ ; भास्कर समझाते हैं : प्रथमं हि सामान्यादित्रयं स्वस्वविषयैः प्रमाणैर्गृहीतमेव, तदनन्तरमिदं प्रमाणं विशेषणविशेष्यभावेन योजनामात्रमेव करोति, इत्यतस्तत्प्रमाणं न भवति, अगृहीतग्राहित्वात् प्रमाणस्य । (भा., २, पृ. ७७) यहाँ पर 'त्रय' (सामान्यादित्रयं) का अर्थ अस्पष्ट है। 

प्रमाण के घटक 

५९ 

ग्रहण करना होता है। स्वलक्षणविषयक प्रमाण की यह योजनाकारिता या योजनाग्राहिता विकल्प रूप होने के कारण उपचरित प्रमाणता है या शब्दान्तर से स्वलक्षण की उपचरित प्रमाण - विषयता है । १३९ 

भास्कर अपने चित्तानुबोधशास्त्र में दो प्रकार की प्रमाण - विषयताओं, मुख्या और गौणी, की परिकल्पना करते हैं। नानाधर्मयोगिता के कारण स्वलक्षण या विशेष में प्रत्येक सामान्यांश के लिए पृथक् प्रमाण होता है, प्रतिसामान्य एक प्रमाण। सामान्याभासों की मुख्य प्रमेयता है और विशेष्य अर्थात् स्वलक्षण की गौणी प्रमेयता है। इस प्रकार मुख्यप्रमेयता- परामर्शपूर्वक गौणीप्रमेयता - परामर्श से स्वलक्षण ज्ञान का विषय बनता है । १४० प्रमाण का लक्षण सविमर्शप्रकाश की शब्दावली में करके भास्कर प्रमा- प्रमाण के अभेद को प्रमाण 

१३९. भास्कर चेताते हैं कि आभासान्तर का अर्थ दूसरा आभास न होकर 'वस्तु' के आभास से अन्य आभास अर्थात् अवस्तु है : आभासान्तरं वस्त्वाभासादन्य एव आभासः । (तदेव) वस्तुतः भास्कर को अपनी तात्त्विक स्थिति का पता है। यहाँ ज्ञान की स्वप्रकाशता के कारण हर भात वस्तु में प्रामाण्य है, परन्तु ऊपर का प्रतिपादन बौद्ध आदि के खंडनार्थ किया गया है : यद्यप्येतद्दर्शने भाते सर्वत्र प्रामाण्यमेव, तथापि बौद्धादिभङ्गार्थम् एवमुक्तम्। (तत्रैव) अभिनवगुप्त के सामने भी बौद्ध हैं, पर वे बौद्धों से अपनी समानता देखते हैं। बौद्धों के यहाँ यद्यपि प्रत्यक्ष को प्रमाण माना जाता है और उसका ग्राह्य वस्तु या स्वलक्षण (शैवों का आभासमात्र या सामान्य) होता है, फिर भी प्रत्यक्ष के ग्राह्य विषय की प्रमाणता अध्यवसाय ( जो अभिलापात्मक है) के अधीन रहती है। अभिनव का कहना है कि हम भी ('भी' इसलिए कि यहाँ प्रमाण प्रकाशरूप है, पर उसका प्रमिति-मूलक आयाम विमर्शरूप है) अध्यवसाय को शब्दाश्रित मानते हैं। इसलिए यह अध्यवसाय हर आभासमात्र को ही ग्रहण करता है, अत: वे (अर्थात् बौद्ध), जो वस्तु के पूरे रूप (अध्यवसेय विषय) के अध्यवसाय को भी प्रमाण मानते हैं, यह मानने के लिए विवश हैं कि ज्ञान या अध्यवसाय का प्रामाण्य भी प्रत्येक आभासमात्र ( अर्थात् प्रत्येक ग्राह्य विषय = स्वलक्षण) में ही परिनिष्ठित होता है : अध्यवसायस्य अस्मदुक्तनयेन शब्दप्राणितस्य प्रत्याभासविश्रान्तौ तदपेक्षमपि प्रामाण्यं वदता प्रत्याभासनिष्ठमेव प्रामाण्यमुपेत्यम्, इत्यास्ताम् किमवान्तरेण । - ई.प्र.वि., २, पृ. ७७ अभिनव अन्यत्र फिर इसी बात को प्रकारान्तर से दुहराते हैं कि बौद्ध भी प्रत्येक व्यावृत्ति को लेकर अलग अध्यवसाय मानते हैं, इसलिए हर अध्यवसाय से संबद्ध प्रत्यक्ष प्रमाण एक-एक व्यावृत्ति में ही विश्रान्त होता है। हमारे यहाँ भी इसी प्रकार प्रत्येक आभास के लिए प्रमाण का पृथक् व्यापार होता है : सौगतानामपि प्रतिव्यावृत्त्यध्यवसायः, इति तद्व्यवह्रियमाणप्रमाणभावस्य प्रत्यक्षस्य एकैकव्यावृत्तिविश्रान्ततैव । इहापि प्रत्याभासं प्रमाणे व्यापार इति वक्ष्यते । - ई. प्र. वि.वि., २, पृ. १६३ 

१४० प्रमाणानि च यान्यत्र प्रतिसामान्यमेककम् । 

सविमर्श (विसर्ग ? ) प्रकाशस्य लेशभूतानि निश्चितम् ।। 

स्थितिं यान्ति ततो मेयं मुख्यं सामान्यमेव तु । 

गौणी प्रमेयता प्रोक्ता विशेष्यस्य सदा बुधैः । 

चि. अ.शा. १/२२६-२२७ 

६० 

/ 

काश्मीर शिवाद्वयवाद में प्रमाण - चिन्तन 

में ही गतार्थ कर देते हैं। भास्कर इससे कोई नया प्रतिपादन नहीं करते, केवल कथन की भंगिमामात्र बदल देते हैं। आगे चलकर वह स्पष्ट कहते हैं कि सामान्य ही प्रमाण का वास्तविक विषय है, विशेष वास्तविक विषय नहीं है, क्योंकि वह प्रमाण से नहीं केवल योजना से गृहीत होता है । १४१ अतः गौणी प्रमेयता का अर्थ उपचरित प्रमेयता से लेना होगा । पर इससे हम एक नई कठिनाई में फंस जाते हैं, क्योंकि उत्पल ( पृथवपृथगेव सामान्यरूपे वस्तुनि स्वकार्थक्रियाप्राप्ते) और अभिनव ( स्वलक्षणं तु । .....) आभासान्तरम् ....., तत्र च पृथगेव प्रमाणम् ) कह चुके हैं कि विशेष सामान्य से भिन्न कोटि का प्रमेय है इसलिए उसमें सामान्यग्राही प्रमाण से भिन्न प्रमाण की अपेक्षा होती है। पर इस भिन्न प्रमाण को योजनामात्र में संरचित कर शैव आचार्य उसे अगृहीतग्राही प्रमाण ही नहीं रहने देते, तब इस प्रतिपत्ति का क्या अर्थ लिया जाए : तत्र तु पृथगेव प्रमाणम् न। ऐसा लगता है कि दूसरे प्रमाण का अर्थ शैव आचार्य या तो 'उपायान्तर' ( पारिभाषिक ' प्रमाणान्तर' नहीं) से लेते हैं और या भास्कर की भांति गौणी प्रमेयता से लेते हैं। उपायान्तर अर्थ लेने पर प्रमाण, साधन विशेष का वाचक हो जाएगा पारिभाषिक प्रमाण का नहीं। अभिनव साफ कहते हैं कि स्वलक्षण में जो मिश्रण या ऐक्याभास है, केवल उसी में अनुसंधान प्रमाण होता है- अनुसंधान है पूर्वगृहीत आभासों की एकाभासरूप योजना | जहाँ तक अनुसंधीयमान आभासों (सामान्थों) का प्रश्न है उनमें गृहीतग्राही होने के कारण वह अनुसंधान अप्रमाण है, वहाँ तो पहले वाला ही प्रमाण होगा । १४२ पर ऐक्याभास में अनुसंधान को इसलिए 'प्रमाण' कहते हैं कि मिश्रणांश में, योजनांश में वह एक प्रकार से अगृहीतग्राही होता है, इसीलिए उसे अभिनव ने 'प्रमाणभावभाक्' कहा है । १४३ अनुसंधान को प्रमाणरूप मानने का कारण यह है कि वह संवेदनरूप होता है। जो सामान्य अपने- अपने प्रमाणों से ग्रहण किए गए हैं, वे इस अनुसंधान से आपस में जोड़ लिए जाते हैं १४४, 

१४१. सामान्यमेव मानस्य विषयः सत्यतो भवेत् । 

स्वलक्षणं तु नो सत्यं मात्रयोजनसाधितम् ।। 

एकत्वव्यवहारोऽत्र त्वनुसन्धानमात्रतः । 

तदेव १/२३३ 

तचोक्तं कल्पनामात्रमिति का धर्मकल्पना । तदेव १/२६२ 

१४२. तच ऐवयाभासमात्रे अनुसंधानरूपं प्रमाणम्, अनुसंधीयमानेषु तु आभासेषु गृहीतग्राहित्वात् अप्रमाणम्, 

तत्र तु प्रत्येकं प्राच्यमेव प्रमाणम्। - ई.प्र.वि., २, पृ. ११२ 



१४३. स्वसंवेदनेन प्रत्याभासं गृहीतग्राहिणा अपि मिश्रणांशे प्रमाणभावभाजा । ई.प्र.वि.वि., ३, पृ. १४५ १४४. 'अनुसंधानरूपम् पूर्वगृहीताभासयोजनारूपम् 'तच्च' संवेदनरूपं च [...] 

पूर्व गृहीताः, अनेन त्वनुसन्धीयन्ते, अन्यथैक्येन ग्रहणासंभवात् । 

यथास्वं स्वविषयेन प्रमाणेनैव 

भा., २, पृ. ११२ 

प्रमाण के घटक 

अन्यथा एक विशेष के रूप में प्रतीति ही नहीं होगी । १४५ 

६१ 

प्रत्येक सामान्य के प्रति प्रमाण की प्रवृत्ति अलग-अलग होती है इस सिद्धान्त में एक और बड़ी कठिनाई है। यदि धुएं का ज्ञान धूमाभास - मात्र पर, अग्नि का ज्ञान अग्न्याभास - मात्र पर, कार्यकारणभाव का ज्ञान कार्यकारणभावाभास - मात्र पर निर्भर है तो पृथक् प्रमाण वेद्य होने के कारण अग्नि के न होने पर भी (धूमाभासमात्र के कारण ) धूमज्ञान की संभावना होगी और अग्नि के होने पर भी ( धूमाभासमात्र के अभाव में ) धूमज्ञान न होगा, इस प्रकार व्याप्ति या नान्तरीयक संबंधों में बड़ी अराजकता हो जाएगी । १४६ उत्पल इस कठिनाई का संज्ञान लेते हैं । १४७ उनका कहना है कि अग्न्याभास ( आदि) अपनी सामान्यरूपता में जब वह 'अविशिष्ट' ( अर्थात् अस्वलक्षणीभूत) है, उस समय भी जिन आभासों के साथ वह स्वभावतः निरपवाद रूप से अविनाभूत है, १४८ उन आभासों के स्वीकारपूर्वक ही वह प्रमाण जन्य निश्चय का विषय बनता है । १४९ इस प्रकार 'ईंधन का 

। कार्य होना', 'धूम का कारण होना' 'उष्णस्वभाव का होना' ये सारे सामान्याभास अग्न्याभासमात्र के अङ्ग हैं। यही नहीं, 'अग्नि शब्द से वाच्य होना' जो मनुष्यकृत संकेत से प्राप्त होता है ( अर्थात् स्वाभाविक नहीं है) वह भी उस अग्नित्व - सामान्य के उसी एक ( प्रत्यक्ष ) प्रमाण से ही गृहीत होता है। अभिनव और उत्पल के उत्तरों में काफी जटिलता है और लगता है कि उन्हें परेशानी हो रही है। अभिनव के उत्तर का मुख्य आधार है नियति शक्ति का आश्रय । सीधे शब्दों में आभाससामान्य के ग्रहण का अर्थ उसका स्वभावविकलता में ग्रहण न होकर स-स्वभाव ग्रहण में है। चूंकि यह उसका स्वरूप है, 

१४५. लगता है कि शैवों ने अपने को बौद्धों की स्थिति में विलोम-क्रम से ढाल लिया है। बौद्धों में स्वलक्षण प्रत्यक्ष का ग्राह्य विषय है और सामान्य अध्यवसेय । परन्तु स्वलक्षण की वास्तविक विषयता होती है और सामान्य विकल्प का विषय रह जाता है। ठीक इसके विपरीत शैवों में सामान्य प्रमाण का वास्तविक विषय है और स्वलक्षण विकल्प रूप योजना का । 

१४६. ई. प्र. वि., २, पृ. १०७ 

१४७. तत्राविशिष्टे वहन्यादौ कार्यकारणतोष्णता । 

तत्तच्छब्दार्थताद्यात्मा प्रमाणादेकतो मतः । । - ई.प्र.का. २/३/८ 

१४८. सृष्टि एक व्यवस्था है जिसे शैव आचार्य आत्मचेतन परमसत्ता के नियमन - स्वातन्त्र्य, नियतिशक्ति, 

से नियमित और अनुशासित मानते हैं। 

१४९. तत्रेति प्रत्याभासं प्रमाणं विश्राम्यति इत्यस्मिन्नपि पक्षे न कश्चिद्दोष:, तथाहि अविशिष्टो यद्यपि वह्वयाभासो देशकालाभासप्रमुखैः आभासै: असंकीर्णत्वेन सामान्यमात्ररूपत्वात् तथापि स एवाभासो यावद्भिराभासैरविनाभूतो भगवत्या नियतिशक्त्या नियमितः तावतोऽवभासान् स्वीकृत्यैव प्रमाणकृतां निश्चयपदवीम् अवतरति । 

ई.प्र.वि., २, पृ. १०८ 

1 

६२ 

१५० 

काश्मीर शिवाद्वयवाद में प्रमाण - चिन्तन 

अतः वहाँ विशेषणविशेष्य भाव या स्वालक्षण्य नहीं है। अग्न्याभास का कार्यता, कारणता, उष्णता, शब्दाभिधेयता आदि आभासों के साथ नान्तरीयक या अविनाभूत रूप से ग्रहण सर्वत्र और सर्वकाल में नियति के कारण उसी रूप में होता है, अतः एक ही प्रमाण पर्याप्त होता है, प्रमाणान्तर की आवश्यकता नहीं पड़ती और सिद्धान्तभङ्ग का दोष भी नहीं रहता। उत्पल सामान्य और विशेष की अपनी अवधारणा की नयी व्याख्या करते हुए इस प्रश्न को 

सुलझाना चाहते हैं । वृत्ति में 

आए देशादिसहभावावच्छिन्नस्वलक्षणरूपविशे षत्यागेन एक सामान्यरूपाग्न्याभासमात्र एव (२/३/८ ) की व्याख्या द्वारा अभिनव कहते हैं १५१ कि देश और काल ही विशेषरूपता के आधायक तत्त्व हैं अर्थात् विशेषरूपता की अन्यत्र अननुगामिता को निर्धारित करते हैं, उनके अभाव में आभासान्तरमिश्रणा (जिसे अब तक हमने विशेषरूपता का कारक समझ रखा है) विशेषरूपता का आधान करती हुई भी स्वालक्षण्य अर्थात् वस्तु के पार्यन्तिक स्वरूपसंकोच रूप अननुयायि स्वभाव का आक्षेप नहीं करती। १५२ उदाहरण के लिए वह 'शावलेय' को लेते हैं, यहाँ तमाम सामान्याभासों जैसे सत्त्व, द्रव्यत्व, प्राणित्व, पशुत्व, गोत्व आदि अनन्त आभासों ('परापरसामान्य' का स्मरण करें) के होने पर भी देश और काल के न होने के कारण सामान्याभासरूपता खंडित नहीं होती। कारण, महाविषयता और अल्पविषयता परस्परापेक्षी होने के कारण जिस सामान्यरूपता और विशेषरूपता का आसूत्रण करती हैं वह अनियत है, जब कि स्वलक्षणरूप विशेष की नियतरूपता होती है । १५३ अतः यहाँ अग्न्याभास में ये तमाम सामान्याभास अनियत - सामान्यविशेषरूपतया उपलब्ध होते हैं और देश- 

और देश - काल का अभाव सामान्य की स्वाभाविक अनुगामिता को भंग नहीं करता । परिणामतः एक प्रमाण से उस सामान्याभास में नान्तरीयक सारे सामान्याभासों के ग्रहण में बाधा नहीं होती। यहाँ वस्तुतः त्रिक आचार्य सामान्य और विशेष के मध्य एक अन्य राशि की भी कल्पना करते हैं, 'सामान्यविशेष' की। सामान्यविशेष की स्थिति भी सामान्य के ही अंतर्गत आती है, अपनी सामान्यविशेषरूपता की अनियतरूपता के कारण। यहाँ 



१५० ततश्च नियतिशक्त्युपजीवनेन धूमाभासोऽपि अग्न्याभासाव्यभिचारी इति न कश्चित् विप्लवः । तदेव, 

पृ. ११०-१११ 

१५१. द्रष्टव्य ई.प्र.वि.वि., ३, पृ. १२१-१२४ 

१५२. तावेव हि आकारस्य आक्रियमाणस्य अर्थस्य भेदम् अन्यत्र अन्यदा च अननुगामितां प्रतिष्ठापयतः, 

तदभावे हि आभासान्तरव्यागमिश्रणा विशेषरूपतां विश्राणयन्ती अपि न स्वालक्षण्यम् आक्षिपति । तदेव, पृ. १२१ 



१५३. तेन महाविषयत्वाल्पविषयत्वाभ्यामापेक्षिकाभ्यां सामान्यविशेषरूपत्वम् अनियतम्, स्वालक्षण्यं तु 

नियतम् । तदेव, पृ. १२१-१२२प्रमाण के घटक 

६३ 

चर्चित अग्न्याभास सामान्यविशेष रूप सामान्य है। इसी युक्ति को अभिनव एक नया आयाम देते हैं, इस बार सामान्य और स्वलक्षण से हटकर देश और काल की अवधारणा के पुनर्व्याख्यान द्वारा । प्रमाण - चिन्तन में जिस देश - काल की बात की जा रही है, वह सामान्य देश - काल है, उसके होने पर सामान्य का स्वरूप यथावत् रहता है। जब सामान्य देश- काल का विशेषीकरण हो जाता है, तभी सामान्याभास स्वलक्षणाभास बनता है। शैवी सन्मीमांसीय दृष्टि से देश-काल का अर्थ है चेतना के भेदन के साथ नान्तरीयक होना । इसलिए चेतना के मूर्त्यवभासन और क्रियावभासन, जो चेतना के स्वरूपभूत हैं, देश और काल के रूप में प्रकट होते हैं। १५४ अतः 'सत्', 'घट' आदि आभास मूर्तिभेद रूप हैं और इनमें जब तक दूसरे मूर्तिभेदों से संभिन्न होने का अवकाश रहता है तब तक ये सामान्यविशेषरूप ही हैं; अपनी पर्यन्तावस्था में जब अन्य मूर्तिभेद या आकारभेद से संभेद असंभव हो जाता है, तभी ये विशेष बनते हैं । १५५ इस स्वरूपीभूत देश - काल का त्याग असंभव है, परन्तु स्वलक्षण में इस देश - काल का भी विशेषीकरण होता है, तभी सामान्य विशेष बनता है। इसी व्यतिरिक्तीकृत देश - काल के त्याग की बात उत्पल ने अपनी वृत्ति के उद्धृत अंश में की है। यह त्याग भी देश-काल का विशेषरूपतया त्याग है, सामान्यरूपतया नहीं। अतः वहन्याभाससामान्य की जो बात यहाँ की जा रही है, उसकी सामान्यरूपता का नियामक है व्यतिरिक्तीभूत देश-काल का विशेषरूपतया त्याग । १५६ अभिनव का निष्कर्ष है कि महासामान्य से विशेष तक की यात्रा वर्धमान संकोचों की सतत श्रृंखला है। संकुचित होने वाले स्वरूप का नाम ही है देश-काल, इनमें भी जब बीच में संकोचान्तर का प्रवेश होता है तो सामान्यता, और जब संकोचान्तर दूसरे मूर्तिभेदों को आगे सहने में असमर्थ हो जाए तब विशेषरूपता होती है। सत्ता को महासामान्य इसीलिए कहा जाता है कि सारे मूर्तिभेदों की संभावना उसके गर्भ में रहती है । १५७ इसलिए अभिनव 

१५४. इह त्यागो य उक्तः, स कयोः देशकालयोरिति चिन्तायां स्वरूपीभूतयोर् मूर्त्यवभासक्रियावभासा- 

त्मनोर्मन्तव्यः । स हि भेदस्वरूपनान्तरीयक एव । तदेव, पृ. १२३ 

www 

१५५. इयति च अत्र सामान्यविशेषता सर्वत्र प्रकाशापेक्षया । यत्र तु पर्यन्तवर्तिनि मूर्तिक्रियाभा- 

सेऽन्यसंभेदासंभवः, स विशेष एव । तदेव 

१५६. स्वलक्षणं स्वरूपम् आभासान्तराद् औष्ण्याद्याभासात् व्यावृत्तं येषां रूपाद्याभासानां ते तथाभूता एव सृष्टा इति स्वरूपीभूतदेशकालात्याग एव भवेत् व्यतिरिक्तदेशकालयोगस्तु त्याज्यः । सोऽपि विशेषरूपतया शक्यत्यागो, न सामान्यरूपतया । तदेव 

१५७. एतदुक्तं भवति 



स्वरूपमेव संकोचि देशकालौ, 

तत्रापि तु मध्ये संकोचान्तरात् सामान्यता, यावत्संकोचान्तरं मूर्तिभेदान्तरम् असहमानं विशेष एव न सामान्यम्; मूर्तिभेदगर्भतासहं तु महासामान्यं सत्ता । तदेव, पृ. १२३ 

鲁 

६४ 

काश्मीर शिवाद्वयवाद में प्रमाण- चिन्तन 

का सुचिन्तित निष्कर्ष है कि रूप आदि (यहाँ अग्न्याभास और उसके नान्तरीयक कार्यता, कारणता, उष्णता आदि ) आभासों में स्वरूपीभूत देश-काल की योगिता बने रहने पर भी देश - कालविशेष का योग न होने के कारण सामान्यरूपता रहती है, उसी में प्रमाण का व्यापार होता है । १५८ इसलिए शैव आचार्य यह नहीं कहते कि जिस प्रमाण से भास्वर रूप का ग्रहण किया जाता है उसी से उष्णता का भी, अपितु यह कहते हैं कि जिस भी पहली बार प्रवृत्त हुए प्रमाण से भास्वरसन्निवेशविशेषरूप उष्णता आदि अविनाभूत रूप में ग्रहण की गयी है उसी से संसार में तीनों कालों में भास्वररूपसन्निवेशविशेष की, उसकी उष्णता से नान्तरीयकता भी निश्चित हो गयी है, वहाँ दूसरे प्रमाण की आवश्यकता नहीं है । १५९ एक बात स्पष्ट है कि प्रमाणमीमांसीय कठिनाई का हल शैव युक्तिकार तत्त्वमीमांसा के सहारे से कर रहे हैं। उनके पक्ष में केवल इतना ही कहना उचित होगा कि वस्तु की आधारभूत संरचना को लेकर जहाँ ज्ञानमीमांसा प्रवृत्त होगी ( सच पूछा जाए तो यह उसका दायित्व भी है और प्रयोजन भी) वहाँ प्रमाणमीमांसा सन्मीमांसानिरपेक्ष न हो सकेगी। 

अबाधितत्व 

अबाधितत्व : प्रमा-लक्षण का अङ्ग 

१६० 

I 

अभी तक के प्रमा/ प्रमाण - विवेचन में यह बात बार बार उभर कर आयी है कि प्रमितिव्यापार का स्वरूप है उसका विमर्शरूप होना। प्रश्न है कि यह विमर्श - व्यापार तो 'द्विचन्द्र' और 'शुक्तौ रजतम्' में भी पाया जाता है, तो क्या यहाँ वस्तुतः प्रमाण-व्यापार माना जाएगा ? अभिनव साफ मना करते हैं, नहीं, क्योंकि यह विमर्श स्थिर नहीं रहता, अभिमत अर्थक्रिया तक पहुंचने के पहले ही टूट जाता है। उत्पल अपने प्रमाणलक्षण में इसलिए अबाधिता शब्द को फलसूत्र में प्रमा के लक्षण का अङ्ग बनाते हैं। इस प्रकार उत्पल अद्वैत वेदान्त के न केवल 'अनधिगतत्व' बल्कि 'अबाधितत्व' को भी स्वीकार कर लेते हैं। दर्शनविद् इस दृष्टि को संगति - दृष्टि (coherence) कहते हैं। वृत्ति में उत्पल 'अबाधिता' की व्याख्या 'अबाधितस्थैर्या' पद से करते हैं । १६१ स्थैर्य का अन्वय लक्षण है 

१५८. तदेवम् इयता रूपाद्याभासानां सामान्यदेशकालयोगेऽपि तद्विशेषायोगात् सामान्यरूपतैव तस्यामेव च 

प्रमाणव्यापार इति उपपादितम्। - तदेव, पृ. १२४ १५९. न अस्माभिरुक्तम् येनैव भास्वरं रूपं गृह्यते प्रमाणेन 

तेनैव औष्ण्यमिति; अपितु एवम् उच्यते येनैव प्रथमप्रथमप्रवृत्तेन प्रमाणेन भास्वरसन्निवेशविशेषरूपम् औष्ण्यादि अव्यभिचारितया गृहीतम्, तेनैव त्रैलोक्ये त्रैकाल्ये च भास्वररूपसन्निवेशविशेषस्य तदौष्ण्याभिचारित्वं निश्चितमिति न तत्र प्रमाणान्तरोपयोगः । तदेव, पृ. १२४ - १२५ 

१६० मितिर्वस्तुन्यबाधिता । ई.प्र.का. २/३/२ 



१६१. अबाधितस्थैर्या प्रमितिः प्रमातृव्यापारः । ई.प्र.का. २ / ३ / २ पर वृत्ति 

6 

प्रमाण के घटक 

६५ 

प्रमाव्यापारानुवृत्तिरूपता १६२ और व्यतिरेक लक्षण है अनुन्मूलितवृत्तिता १६३ : प्रमा व्यापार का बना रहना और उसका उन्मूलित न होना । 

संवाद और प्रमाणलक्षण 

हम थोड़ा पीछे चलते हैं। सापेक्ष व्यवहारजगत् की भेद और अभेद के परस्पर विरोधी धर्मों पर आश्रित सभी कोटियों (विरुद्धधर्माध्यास) के खंडन में दिए गए बौद्ध तर्कों के विरोध में उत्पल क्रिया, संबंध आदि बुद्धि - पदार्थों की सत्यता की घोषणा करते हैं । १६४ प्रमाण-विचार संबंध के प्रत्यय के अन्तर्गत हुआ है और संबंध भेदाभेदात्मक है, अत: प्रमाण की सत्यता भी उन्हीं कारणों से माननी चाहिए, जिन कारणों से संबंध को सत्य माना गया हैं, यह उत्पल का निर्भ्रान्त मन्तव्य है। ये दो कारण या आधार हैं स्थैर्य और उपयोग । १६५ इन दोनों शब्दों की व्याख्या अभिनवगुप्त दो प्रकार से करते हैं, एक बार क्रिया, संबंध आदि भेदाभेदात्मक बौद्ध पदार्थो के संदर्भ में और दूसरी बार प्रमाणव्यापार के संदर्भ में। विचित्र बात यह है कि संगतिवादी अभिनव के इस विश्लेषण में संवाद केन्द्रीय प्रत्यय बनकर उभरता है। सत्ता की सापेक्ष बौद्ध कोटियों के संदर्भ में संवाद 'स्थैर्य' का और प्रमाण के संदर्भ में संवाद 'उपयोग' का वाचक है। १६६ पहले संदर्भ में स्थैर्य-स्थानी संवाद का लक्षण है : बाधक के द्वारा अनुन्मूल्यमान विमर्शता : परवर्ती बाधक ज्ञान के द्वारा विमर्श का उन्मूलित न होना । प्रमाण-क्षेत्र में स्थैर्य है : बाधकाभाव : बाधा का न होना अर्थात् विमर्श का अनुन्मूलित रहना, उसकी अखण्ड अनुवृत्ति का बना रहना। दूसरे शब्दों में यह भी कहा जा सकता है कि कारिका में समागत स्थैर्य का वह संदर्भ-भेद से दो प्रकार से रूपायन करते हैं, एक बार संवाद की शब्दावली में और दूसरी बार बाधकाभाव की। इस समीकरण का स्वाभाविक फलितार्थ है पहले चरण में संवाद का संगति के अर्थ में स्वीकृत होना। दूसरे चरण में संवाद स्थैर्य से हटकर उपयोग के रूप में गृहीत होता है। 

१६२. प्रमाव्यापारानुवृत्तिरूपस्य स्थैर्यस्य । ई.प्र.वि., २, पृ. ३४ 



१६३. अनुन्मूलितवृत्तिः स्थिरः सन् तथा भवति । 

१६४. क्रियाकारकसंबंधसामान्यद्रव्यदिक्कालबुद्धयः । 



तदेव, पृ. ७८ 

सत्याः स्थैर्योपयोगाभ्यामेकानेकाश्रयाः मताः । । ई.प्र.का. २/२/१ 

― 

१६५. यद्यपि उपयोग शब्द में अर्थक्रिया की पूरी छाया है परन्तु अर्थक्रिया शब्द का प्रयोग न करके उत्पल, अर्थक्रियाप्रवृत्तिजनकता या अर्थक्रियासाफल्यज्ञान या अर्थक्रियासामर्थ्य से जुड़ी जो ऐतिहासिक निहितार्थताएँ हैं, उनसे बचना चाहते हैं। इसके कारण आगे स्पष्ट होंगे। 

१६६. अस्यां व्याख्यायां [...] इत्येवंभूत उपयोग उक्तः, स्थैर्य तु संवादः ; उत्तरव्याख्याने तु स्थैर्य 

ई.प्र.वि.वि., ३, पृ. ६९ 

बाधकाभावः, उपयोगस्तु संवादः इति भेदः । 

૬ ૬ 

काश्मीर शिवाद्वयवाद में प्रमाण - चिन्तन 

यहाँ उपयोग है, सम्यक् विमर्श की अनुवृत्ति द्वारा भासन । 

उदाहरण के लिए 'शुक्तौ रजतम्' में शुक्ति में जहाँ रजत भासित हो रही है वहाँ शुक्तिदेश का भासन अर्थात् संवादन नहीं होता, इस कारण वहाँ संवाद का अभाव है। पहले प्रकार में उस विमर्श पर आग्रह है जो बाधा के कारण विच्छिन्न नहीं हुआ है; दूसरे प्रकार में वस्तु के उस भासन पर आग्रह है जो विमर्श की अनुवृत्ति द्वारा हमें उपलब्ध होता है । सम्-पूर्वक भासनार्थ में वद् धातु से निष्पन्न करते हुए संवाद का अर्थ अभिनव लेते हैं: संवादन अर्थात् संप्रकाशन अर्थात् भासन का परामर्शन। ऐसा न होने पर वह असंवाद कहलाएगा। उत्पल के 'उपाधिदेशासंवादात्' (ई.प्र.का. २/३/१३) की व्याख्या करते हुए अभिनव एक असामान्य घोषणा करते हैं: वह उत्पल के प्रमाणलक्षण का परिष्कार करते हुए संवाद को प्रमाणलक्षण का अङ्ग बना देते है । १६९ इसके पीछे संभवतः सोच यह है प्रमाणलक्षण की भांति भ्रान्ति या अख्याति के प्रत्यय को भी न केवल विमर्श अपितु प्रकाश की दृष्टि से भी व्याख्यात होना चाहिए। भ्रान्ति केवल विमर्शानुवृत्ति का ही उन्मूलन नहीं है, वह विषयांश का असंवादी प्रकाशन (अर्थात् अप्रकाशन) भी है। इस प्रकार यहाँ पर उपयोग का संवाद में निष्कर्षण करते हुए भी अभिनव प्रमितिव्यापार की संगतिवादी व्याख्या के प्रति प्रतिबद्ध रहते हैं । १७० १६७. सम्यग्विमर्शानुवृत्त्या आभासनं संवादनम् । - ई. प्र. वि., २, पृ. १२६ १६८. सम्यग्वदनं भासनपरामर्शनात्मकं संवादनम्, तद्विपक्षासंवादः । 



ई.प्र.वि.वि., ३, पृ. १५२ 

अभिनव यहाँ पर वद् धातु को भासनार्थक मानते हैं ('वदिः अत्र भासनविषयः', ई.प्र.वि., २, पृ. १२६ ) । धातुपाठ में वद् इस अर्थ में प्रयुक्त नहीं मिलती ( ' वदि अभिवादनस्तुत्यो:', सि. कौ.. तत्त्वबोधिनीव्याख्या, पृ. ३३६ ) । अतः अभिनव का अर्थप्रकल्पन असाधारण महत्त्व का हो जाता है। भास्कर इसका समाधान धातुओं की अनेकार्थता में ढूंढते हैं। भास्कर को अभिनव के प्रयत्न के महत्त्व की पूरी चेतना थी, यह बात विमर्शिनी में आए 'यतः' शब्द (यत उपाधिरूपो यो देश: [.....], तस्य असंवादात्) के उपयुक्त स्थान को लेकर है : 'यत:' इति पदं युक्तत्वेन अत्रैव योजनीयम् यत: कारणात्, वदिः वदिरिति धातुः । 'अत्र' अस्मिन् विषये 'भासनविषये' भासनवाची भवति । (तदेव, भास्कर के अनुसार विमर्शिनी का पाठ होना चाहिए : यतः वदिः अत्र भासनविषय: [.....]1 ) १६९. अनया भङ्ग्या समनन्तरप्रमेयशेषभूतमपि सूत्रं प्रधानप्राकरणिकप्रमाणप्रमेयभावोपयोगिप्रमाण 

लक्षणशेषभूतत्वेन योजितम् । - ई.प्र.वि.वि., ३, पृ. १५२ 

१७०. हमें लगता है कि शैव आचार्यों की संवाद- विषयक निष्कर्षण पद्धति मूलतः उनकी सन्मीमांसा से प्रसूत है। याद करें, अभिनव ने अपनी वैश्व प्रमाण-प्रक्रिया के चित्रांकन में शुद्धाविद्या को प्रमाण दशा कहा है। उत्पल ने शुद्धाविद्या की अवधारणा अतिमायिक स्तर पर भी 'यथावस्त्वलोकन' के रूप में की है : इदंभावोपपन्नानां वेद्यभूमिमुपेयुषाम् । भावानां बोधसारत्वाद् यथावस्त्वलोकनात्।। ( ई.प्र.का. ३/१/४) उपर्युक्त विश्लेषण में संवादन, यथावस्त्ववलोकन से अधिक कुछ नहीं है। गोस्वामी श्याममनोहर जी ने कहीं लिखा है कि प्रमाणचिन्ता के सारे प्रारूप अंततः यथार्थित्व में ही विश्रान्त होते हैं। परन्तु इसे हमें 'तद्वति तत्प्रकारकम्', 'यथार्थानुभवः' या correspondence जैसे सिद्धान्तों से नहीं जोड़ना होगा। 

प्रमाण के घटक 

६७ 

जहाँ तक अर्थक्रिया का संबंध है अर्थक्रियानिर्भासन या अर्थक्रियासमर्थप्राप्ति या प्रवृत्तिजनकत्व उत्पल के प्रमाणलक्षण का अङ्ग नहीं है, अपितु वस्तु या आभास (जो प्रमाण का विषय बनता है) की अवधारणात्मक संरचना का अङ्ग है। इसी रूप में उस वस्तु का परामर्श होता है। इसे उत्पल अर्थक्रियासंवाद कहते हैं और पूर्वसंदर्भ अर्थात् बुद्धि-पदार्थों के अभ्रान्त अर्थात् अनुन्मूलितविमर्श के प्रति हेतु मानते हैं। १७१ उपयोग, उत्पल के पुनर्परिकल्पन में अर्थक्रियासंवाद, का अर्थ है : अर्थक्रियानिष्पादन के माध्यम से भेदाभेदरूपता का अङ्गीकरण । आभास, भाव या बुद्धि पदार्थों का आभास की अर्थक्रिया- संपादन के लिए भेदाभेदरूपता की स्वीकृति ही मुख्य इतिकर्तव्यता है। रुचि, व्युत्पत्ति और अर्थित्व, इन तीनों में से अर्थित्व वस्तुतः आभास की अनुसंधानात्मक संरचना का अङ्ग है। इस पद्धति से उपयोग का संबंध प्रमारूप व्यापार से साक्षात् न होकर प्रमेय या आभास की संघटना से है । १७२ 

हमारी प्राकरणिक चर्चा का मुख्य बिन्दु था प्रमा का अबाधितत्व। यह माना गया है कि यह बाधन उस ज्ञान से बहिर्भूत अन्य कारण से होता है जिसे उत्पल प्रमाणान्तर कहते हैं । १७३ प्रमाणान्तर की आवश्यकता शैवों को इसलिए पड़ी क्योंकि वे अर्थक्रियाकारित्व को वस्तु का स्वरूप नहीं मानते : न च स्वरूपम् अर्थक्रियाकारित्वम् । (ई.प्र.वि., २, पृ. १२० ) यह एक ऐसी मान्यता है जिसके कारण शैवों और बौद्धों दोनों की संवादगत अवधारणा में आधारभूत अंतर उत्पन्न हो जाता है। शैव ज्ञान को संवादक मानते हुए भी प्रापक नहीं मानते। १७४ धर्मकीर्ति और धर्मोत्तर सम्यक् ज्ञान का लक्षण ही अविसंवादक ज्ञान मानते हैं। १७५ ज्ञान का संवाद उसके प्रापकत्व में है यह उस सत्, अर्थ या क्षण तक ग्राहक को पहुँचाता है जो अर्थक्रियाकारी है। १७६ 



वृत्ति २/२/७ 

१७१. आभासानुगुण्यरूपः प्रमातुः तदर्थिनोऽर्थक्रियासंवादः । ततो न तद्बुद्धयो भ्रान्ताः || १७२. (संवित्तत्त्वाद् अन्यत्र या क्रियाबुद्धिः क्रियाभास: [...]) सत्य एव यतः स्थिरो, बाधकेन 

(अ) अनुन्मूल्यमानविमर्श: संवादवांश्च अभिसंहितायां ग्रामप्राप्तिलक्षणायामुपयोगी। - ई.प्र.वि.वि., ३, 

पृ. २९ 

(आ) अस्यां व्याख्यायां भावस्य अर्थक्रियां कुर्वत एकानेकरूपतास्वीकरणमितिकर्तव्यता इत्येवंभूत 

उपयोग उक्तः । तदेव, पृ. ६९ 



१७३. प्रमाणान्तरेण अबाधितस्थैर्या प्रमितिः प्रमातृव्यापारः । वृत्ति २/३/२-३ 

१७४. संवाद शैवों की प्रमाण-प्रक्रिया के समीक्षात्मक विमर्श का अङ्ग है, प्रमाणलक्षण का नहीं । 

१७५. न्या. बि. टीका १.१ 

१७६. अर्थक्रियासामर्थ्यलक्षणत्वाद् वस्तुनः । 



न्या. वि. १/१५ 

६८ 

प्रमाण और प्रवृत्ति 

काश्मीर शिवाद्वयवाद में प्रमाण - चिन्तन 



ऐसा नहीं है कि शैव अर्थक्रियाकारिता के महत्त्व से अनजान हैं, वस्तुतः व्यवहार में लोक-व्यवस्था की स्थिरता और प्रमाता के प्रत्येक उपक्रम के लिए इसका महत्त्व नकारा नहीं जा सकता। अभिनव स्वयं उत्पल की तीन कारिकाओं १७७ का उल्लेख करते हैं जो प्रमाता को अर्थक्रियार्थी मान उसके व्यापार के मूल में अर्थक्रिया को देखती हैं। अतः बौद्ध नैयायिकों की दृष्टि से यह स्वाभाविक है कि जो ज्ञान अर्थक्रियाकारी विषय की उपलब्धि न करा सके उसे अप्रमाण मान लिया जाए। स्वयं अभिनव यह प्रश्न उठाते हैं कि जहाँ अर्थक्रिया की प्राप्ति नहीं होती, वहाँ ज्ञान के बाधित होने न होने अर्थात् प्रमा और भ्रान्ति का निर्णय कैसे होगा । १७८ अभिनव अपने उत्तर को दो भागों में बांट कर देते हैं। पहली प्रतिक्रिया में वह प्रमाण और प्रवृत्ति को स्वरूपतः भिन्नकोटिक प्रत्यय मानते हैं। प्रवृत्ति क्रियात्मक है और तत्तत् स्वलक्षण के तात्कालिक उपयोग तक ही सीमित है, जब कि प्रमाण का स्वभाव वस्तु के स्वरूप का व्यवस्थापन है और उसकी सार्थकता कालान्तर में भी अक्षुण्ण रहती है। १७९ यही कारण है कि वे अन्यत्र प्रवृत्ति, प्राप्ति या प्रयोजन को प्रमाणफल का फल कहते हैं और इसे अलग मानते हैं। प्रमाण का फल (प्रमा) तो विमर्श ही है और उसी की सामर्थ्य से बोध प्रमाण कहलाता है । १० अपने उत्तर के दूसरे अंश में उनका कहना है कि प्रवृत्ति आवश्यक नहीं है कि सर्वदा प्रमाण से ही हो, वह संशय से भी होती है। संशय भी कई प्रकार से हो सकता है। कभी वह फलसिद्धि में अनिश्चित रहने पर भी जैसे खेती में, कभी पैसा होने के कारण निवेश में, या कभी विवशता से जैसे रोगी के इलाज में, कभी दुनिर्वार इच्छा होने पर जैसे विषाक्त स्वादु खाद्य पदार्थ में, या अज्ञता के कारण अथवा अर्थिता की न्यूनाधिकता के कारण बाधाओं की निश्चित संभावना होने पर भी चोरी आदि में होती है। अधिकतर चाहत की अधिकता ही प्रवृत्ति का कारण होती है । १८१ 

। 



१७७. मातुरर्थक्रियार्थिन: / भेदाभेदवतार्थेन ( २/२/७ ) इति यथारुचेि (२/३/३/ इति), तात्कालिकी प्रवृत्तिः स्यादर्थिनः । (२/३/९) इत्यादिना मायाप्रमातारं प्रतिपाद्येत्यर्थः । - ई.प्र.वि.वि., ३, पृ. १६२-१६३ १७८. नन्वेवं यत्र अर्थक्रियां न अन्विच्छति तत्र कथं बाधाबाधव्यवहारः । ई.प्र.वि., २, पृ. ७९ १७९. विशेषसाध्यया अर्थक्रियया योऽर्थी, तस्य या तस्मिन् स्वलक्षणे तत्कालमात्रोपयोगिनी, न तु भावस्वभावव्यवस्थापनवत् कालान्तरेऽपि उपयुज्यमाना वाङ्मन: कायप्रवृत्तिः । - ई.प्र.वि.वि., ३, पृ. १४५ १८०. फलफलेन तु प्रयोजनापरपर्यायेण प्रवृत्तिप्राप्त्यादिना व्यतिरिक्तेन भूयतां नाम । अतो विमर्श एव फलम् । 

तद्वलेन बोधः प्रमाणम्। तदेव, पृ. ७२ 

१८१ मा भूत् किं नः त्रुटितम्, प्रवृत्तिर्हि न सर्वत्र प्रमाणत एव किं तर्हि क्वचन संशयत एव अर्थपक्षाधिक्यात् अर्थित्वतारतम्यादपि वां कृष्यादौ सविषान्नभोजने निश्चितसंभावितदृष्टप्रत्यवाये च चौर्यादौ 

प्रमाण के घटक 

६९ 

१८३ 

कई बार प्रवृत्ति प्रसिद्धि से भी होती है । १८२ प्रवृत्त होने के पश्चात् यदि उसके ज्ञान में रुकावट नहीं आती तो वह उसे प्रमाण मान लेता है, रुकावट आने पर भ्रान्तज्ञान । अर्थात् प्रवृत्ति प्रमाण के बाद हो ऐसा नियम नहीं है, प्रमाण के पूर्व भी प्रवृत्ति हो सकती है। भास्कर इससे निष्कर्ष निकालते हैं कि अविसंवादकत्व आदि प्रवृत्ति का कार्य है प्रमाण का नहीं, क्योंकि प्रमाण का काम तो मात्र प्रकाशन करना है । १८४ 

इस प्रसंग में एक महत्त्वपूर्ण सिद्धान्त यह भी है कि जहाँ वस्तुसिद्धि एक प्रमाण पर निर्भर करती है, प्रवृत्ति एक ही प्रमाण पर निर्भर नहीं करती । वस्तुतः प्रवृत्ति चाहे वह प्रत्यक्ष के विषय में हो और या अनुमान के, वह प्रमाणसमूह से होती है। ' प्रमाणव्यवस्थावादियों के यहाँ प्रमाणों की यह समूहता भले ही अनुपपन्न हो, इस संप्रदाय में आत्मसंवेदन में परिनिष्ठित होने के कारण वह उपपन्न भी है और मान्य भी । १८६ 

प्रवृत्तिदर्शनात्। - तदेव, पृ. ७९-८० संशय का लक्षण भास्कर नैयायिकों के 'तर्क' जैसा करते है : तर्करूपः संशयो वर्तत एव, तर्कस्य च निश्चयसंशयान्तरालवर्तित्वेन संशयप्रत्यासन्नत्वं वर्तते एवेति न विरोधः । भा., २, पृ. ८० मालिनीविजयवार्तिक में अभिनव संशय को प्रवृत्ति का अङ्ग मानते दिखते हैं और तर्क को प्रवृत्ति - निवृत्ति दोनों काः 

K 

तस्मात्संशय एवायं प्रवृत्त्यङ्गतया स्थितः || 

तर्को वाप्येकपक्षांशस्थितिसंभावनात्मकः । 

अर्थानर्थबलीयस्त्वात्प्रवृत्त्यै वा निवृत्तये || 

.... 

1 

तदेवं तर्कतो सर्वो व्यवहार इति स्थितम् । - मा.वि.वा. १ / ७८२ स-द, ७२४, और तर्क को प्रवृत्ति- निवृत्ति दोनों का : ७८८ स - द । अन्यत्र भी प्रवृत्ति के कारणों में अज्ञता, मूढता और नशे का प्रभाव इन्हें भी अभिनव गिनते है : अज्ञस्य अपि विपरीतवेदिनोऽपि अर्थितातारतम्यात् । मत्तोऽपि हि प्रवर्तते सविषेऽपि अन्ने ज्ञाते, मूढः अन्यथा दृष्टप्रत्यवायेऽपि परस्वहरणादौ कथं प्रवर्तेत अनर्थनिश्चयवानपि । ई. प्र. वि.वि., ३, पृ. ८० 

१८२. ई.प्र.वि.वि., ३, पृ. ८३ 

१८३. स च प्रवृत्तः क्वचन अनुन्मूलितप्रमितिकः प्रमाणतां प्रतिपद्यते, क्वचित् अन्यथाभवन् विपर्ययमिति । 

ई. प्र. वि., २, पृ. ८० 

. 

१८४. अविसंवादकत्वादि हि प्रवृत्तेः कार्यं न प्रमाणस्य तस्य प्रकाशकत्वाद् इति भावः । - भा. २, पृ. ९० १८५ ई.प्र.का. २/३/९ 

१८६. (अ) तत एव प्रमाणसमूहादेव प्रवृत्तिरिति । - ई.प्र.वि.वि., ३, पृ. ८३ 

(आ) समूहता च परस्य न उपपन्ना अस्माकं तु एकस्वसंवेदनविश्रान्तिमयी सा युज्यते । - ई. प्र. वि., 

२, पृ. ११४ 

(इ) 

अतः प्रमाणसमूहादेकान्तर्मुखस्वसंवेदननिष्ठा प्रवृत्तिरिति । 

तदेव, पृ. १४६ 

७० 

काश्मीर शिवाद्वयवाद में प्रमाण - चिन्तन 

शैवों की मौलिक अंतर्दृष्टियाँ 

भारतीय दर्शनों में प्रमाण - चिन्तन की सामान्य समस्याओं पर जो भी विचार हुआ है उसका प्रतिदर्श (model) साधारण तौर पर प्रत्यक्ष प्रमाण रहा है। प्रत्यक्ष प्रमा में इन्द्रिय- व्यापार की साक्षात् करणता है, बौद्धों और नैयायिकों के इस मत को अमान्य करते हुए शैव दार्शनिक प्रमाण और प्रमा को लेकर कुछ नई अंतर्दृष्टियाँ विकसित करते हैं जो उनकी प्रमाण की अवधारणा के लिए अत्यन्त आवश्यक प्रतीत होती हैं। 

प्रकाश की करणरूपता 

प्रमाण है नीलप्रकाश या नीलानुभव। वही इन्द्रियव्यापार और नील-प्रमा का अंतरालवर्ती है। इस अर्थ में नीलप्रकाश ही प्रमाण होने के नाते नील-प्रमा का करण है। प्रमा नीलाध्यवसायरूप है। यह विकल्परूप भी कहा जा सकता है, क्योंकि विमर्श ही विकल्प रूप धारण करता है। इस अर्थ में नीलप्रकाश अर्थात् निर्विकल्पक बोध प्रमाण और सविकल्प अनुभव / बोध प्रमा 

प्रमा की बाह्यताध्यवसायरूपता 

प्रमा है वस्तु का परिच्छेद । वस्तु है अर्थक्रिया में योग्य । अर्थक्रिया है जो एक भेदप्राण प्रमाता के ठीक अपने जैसे भेदप्राण प्रमाता के साथ व्यवहार का आधार बनती है । अर्थक्रियायोग्यता बाह्यता में विश्रान्त होती है। सच पूछा जाए तो अर्थक्रिया खुद में भी बाह्य ही है। बाह्य का अर्थ है, प्रमाता से भिन्न होना। अतः ज्ञान-व्यापार का लक्ष्य दोनों हैं : प्रकाशमानता और बाह्यता । प्रकाशमानता शिव, सदाशिव रूप (शुद्ध) प्रमाताओं में अभिन्न रूप से घटित होती है और बाह्यता कल्पित प्रमाता में देह आदि की अपेक्षा से । अतः मायीय प्रमाता द्वारा बाह्यरूपता का अध्यवसाय ही प्रमा है । १८७ असंकुचित प्रमाता में प्रकाश तदात्मतया अर्थात् प्रमात्रात्मतया रहता है और संकुचित प्रमाता में बाह्यतया । दूसरे शब्दों में प्रकाशन की द्विधा स्थिति है, तादात्म्येन और बाह्यतया । निर्विकल्पक में विमर्श का काम प्रकाश के अतिरिक्त कुछ भी नहीं है, जबकि सविकल्पक में विमर्श प्रकाश के अतिरिक्त बाह्यता का भी अध्यवसाय करता है । १८९ इसलिए निर्विकल्पक ज्ञान को ही प्रकाश, अनुभव या प्रत्यक्ष कहते हैं । १९ 

१८८ 

१८७. तदिदम् उभयं समर्थनीयम् प्रकाशमानत्वं च बाह्यत्वं च । [...] एवं च मायीयस्य प्रमातुर्बाह्यरूपतावसाय 

एव नीलस्य प्रमा। ई.प्र.वि.वि., १, पृ. ७२ 

१८८. इत्थमेव तादात्म्य - बाह्यत्वाभ्यां प्रकाशः । तदेव, पृ. ७३ 

१८९. प्रकाशमानरूपाधिकं च बाह्यत्वम् इति बाह्यत्वस्य न प्रकाशमात्रमुच्यते अपितु अध्यवसायः । तदेव १९० तत्र च विमर्शो न प्रकाशातिरिक्तं किंचित् करोति इति निर्विकल्पकं प्रकाश इति, अनुभव इति च 

कथ्यते । तदेव 



प्रमाण के घटक 

७१ 

बाह्यता के प्रसंग में कुछ बातों पर स्पष्टता आवश्यक है। आभास के स्वरूप पर विचार करते समय हमने देखा था कि विमर्श - परिभाषित होने के कारण अर्थावभास का स्वरूप भूत, वर्तमान और भविष्यद् तीनों विकल्पों में एक ही रहता है । १९१ दूसरे शब्दों में विमर्श, जिसे शब्द कहा गया है, अर्थावभास की सामान्यरूपता का नियामक है। जिस बाह्यता की यहाँ चर्चा की जा रही है, वह भी एक आभास है। यह बाह्यता अर्थावभास का स्वभाव नहीं है, केवल उसकी उपाधिमात्र है । १९२ आभासान्तरों के मिश्रीकार से अर्थ का स्वलक्षणात्मक रूप बदलता जाता है, इन्हीं आभासों में बाह्यता की गणना है। बाह्यता का तात्त्विक अर्थ है प्रमाता से भिन्नतया भासित होना । १९३ इस बाह्यता की दो विधाएँ संभव है। एक है ग्राह्यता रूप बाह्यता, जो सुख आदि जैसे अंत:करणमात्र से वेद्य पदार्थों में होती है और दूसरी, जो अंतः और बाह्य दोनों इन्द्रियों से वेद्य घट आदि पदार्थों में । १९४ अन्यत्र भी प्रसंगान्तर से इस विषय पर हमने चर्चा की है। प्रमाता से भेद या बाह्यता की स्थिति में ही अर्थक्रिया, जो स्वयं में एक आभास है, होती है। अंत:करणगोचरता रूप जो बाह्यता है, इसे योग्यता रूप बाह्यता भी कहते हैं । १९५ यही कारण है कि ध्यान, भावना, समाधि, मानस अनुव्यवसाय में अंतः करणैकवेद्य अस्फुट अर्थ का बाह्यतया भावन या बहिर्प्रकाशन संभव हो पाता है१९६ और उस समय उससे वैसी ही अर्थक्रिया की संभावना होती है। इन दोनों की बाह्यताओं में भेद बाह्यता का न होकर बाह्येन्द्रिय के भावाभाव से जन्य स्फुटता और अस्फुटता का होता है। 

इस प्रकार जब बाह्यता शब्द का प्रयोग होता है तो साधारण्येन उसका तात्पर्य होता है बाह्येन्द्रियप्रत्यक्षता । १९७ बाह्यप्रत्यक्षता का अर्थ है सर्वसाधारण्येन व्यवहार के योग्य होना । १९८ भ्रान्तिज्ञान, स्मरण आदि को प्रमा इसीलिए नहीं माना जाता, क्योंकि वहाँ 

१९१. विशेषोऽर्थावभासस्य सत्तायां न पुनः क्वचित् । 

विकल्पेषु भवेद् भाविभवद्भूतार्थगामिषु । । - ई.प्र.का. १/८/२ 

१९२. भावाभावावभासानां बाह्यतोपाधिरिष्यते । नात्मा [.....] ।। - तदेव १/८/५ 

१९३. प्रमात्रैकात्म्यमान्तर्यं ततो भेदो हि बाह्यता ।। तदेव १/८/८ 



१९४ एवं च घटादीनामुभयी बाह्यता बाह्यान्तःकरणद्वयी वेद्यता, सुखादेस्तु एका अंतः करणवेद्यतैव । - ई. प्र.वृ. 

१/८/८ 

१९५. योग्यतया च द्वितयी बाह्यता अस्त्येव बाह्यतया बाह्येन्द्रियवेद्यतया चेति । - ई.प्र.वि.वि., २, पृ. ४२९ 

ई.प्र.का. १/८/९ १९६. उल्लेखस्य सुखादेश्च प्रकाशो बहिरात्मना । 

१९७. बाह्यत्वं च केवलं बाह्यप्रत्यक्षता । ई.प्र.वि., १, पृ. ४१० 

१९८. इह यावत् किंचित् बाह्येन्द्रियगोचरीकार्यम्, तावत् सर्वसाधारणमेव उक्तम् । - ई.प्र.वि.वि., २, पृ. १५१ 

७२ 

काश्मीर शिवाद्वयवाद में प्रमाण - चिन्तन 

कल्पनाजन्य भासित विषय बाह्य ( बाह्यप्रत्यक्ष ) नहीं होता, इसलिए वह नितान्त विषयिगत और सर्वप्रमातृ - असाधारण होता है । १९९ बाह्यता के प्रत्यय द्वारा शैव आचार्य इस शंका का निवारण कर देते हैं कि प्रमाण की परिभाषा में सर्वप्रमातृसाधारण्य के अंतर्निवेश की अपेक्षा क्यों नहीं है। बाह्यता वस्तुतः वस्तु का धर्म है, प्रमा का नहीं। प्रमा का स्वरूप है बाह्याकारग्रहण | अनुभव की जिन पाँच अवस्थाओं जाग्रत्, स्वप्न, सुषुप्ति, तुरीय और तुरीयातीत का विशद विश्लेषण शैव प्रक्रियाशास्त्र में पाया जाता है, उसमें जाग्रत् अवस्था का रूपाधान सटीक प्रमा की पारिभाषिक शब्दावली में किया जाता है२०० : इसमें तीन अंतरङ्ग घटक हैं सर्वाक्षगोचरता अर्थात् सर्वप्रमातृसाधारण्य, बाह्याकार ग्रहण और अबाधितनिश्चयानुवृत्ति। २०१ प्रमा- प्रमाणलक्षण में शब्दश: सर्वप्रमातृसाधारण्य का सन्निवेश नहीं किया जाता, बाह्यता के प्रत्यय में ही वह अंतर्भूत है। जागरावस्था के संदर्भ में इसके उल्लेख किए जाने का केवल एक ही कारण है बाह्यता के प्रत्यय का दृढ़ीकरण, अन्यथा यहाँ इसको छोड़ा भी जा सकता है। २०२ भास्कर अपने चित्तानुबोधशास्त्र में प्रमेय की अवधारणा जाग्रत्पदरूपता के ही शब्दों में करते हैं २०३ और इसमें संशय नहीं रहने देते कि मेयता और बाह्यता का एकाश्रय है ज्ञानविषय | २०४ 



प्रमाण का परिनिष्ठित लक्षण 

हम अब इस स्थिति में है कि प्रमाण के सामान्यलक्षण का समापन कर सकें। अभिनव के शब्दों में प्रमाण का परिनिष्ठित लक्षण इस प्रकार बनता है : जो-जो अबाधित स्थिरता वाला अतएव अव्याहत अनुवृत्तिवाला (होता हुआ ) विमर्श (संज्ञक) फल का हेतु 

१९९. स्वप्न - स्मरण - मनोराज्य - संकल्पादिषु [...] तदाभासवैचित्र्यम् अस्थैर्यात् सर्वप्रमात्रसाधारण्यात् 

पूर्वानुभवसंस्कारजत्वसंभावनात् अवस्तु इति शङ्क्येत । ई. प्र. वि., १, पृ. २२६ 



२०० यावच्चानुवृत्तिस्थैर्यं निश्चयस्य चकास्ति तावज्जागरः । तदेव, २, पृ. २६८ 



२०१. यत्र तु बाह्याक्षविषयं सर्वप्रमातृसाधारणत्वं च निश्चयानुवृत्त्या बाधारहितया परमार्थत्वेन चकास्ति, तत एव स्थैर्यं विषयस्य सा सृष्टिः पशोः जागरः तद्विषयं प्रमातृत्वं जागरावस्था । तदेव, २, पृ. २६८ २०२. कई स्थानों पर जाग्रत् के लक्षण में सिर्फ बाह्यता का उल्लेख है, सर्वप्रमातृसाधारण्य का नहीं । 

उदाहरणार्थ द्र० तं. १०/२८९ : 

तत्राक्षवृत्तिमाश्रित्य बाह्याकारग्रहो हि यः । 

तज्जाग्रत्स्फुटमासीनमनुबन्धि पुनः पुनः । । 

२०३. जाग्रत्पदत्वमेतेषां विषयाणां स्मृतं बुधैः । जाग्रतो गोचरत्वेन व्यवहार्यदशाजुषाम् ।। 

२०४. बाह्यत्वमपि तत्रैव युक्तं मेयतया स्थिते । 

चि. अ.शा. १/१७४ 

▾ 

अंशे बाह्यत्वमेयत्वे यत एकास्पदे सदा ।। 

तदेव १ / १७९ 

!प्रमाण के घटक 

७३ 

है वह वह बोधरूप प्रमेयनिष्ठ प्रमातृविश्रान्त अर्थात् प्रमात्राश्रित होकर प्रमाण ( कहलाता) है । २०५ अभिनव अपने इस प्रमाण - लक्षण का विवृति - विमर्शिनी में एक बार प्रमेय की दृष्टि से और दूसरी बार प्रमाण की दृष्टि से फिर से पुनराख्यान करते हैं । २०६ 

पहला है : नीलप्रकाश 

(अ) 

जो परिमित विषय की बहिर्मुखता से और भी अधिक संकुचित हो गया है, 

(आ) परमार्थप्रकाश में विश्रान्त बुद्धिप्रमाता, प्राणप्रमाता आदि के रूप में संकोचभाजन 

होने पर भी अंतर्मुखमात्ररूप संकोच के योग से, 

(इ) द्विमुखी संकोच ( प्रमात्रन्तर - परिहार और प्रमेयान्तर - परिहार ) वाले नीलप्रकाश की 

अपेक्षा फैले हुए, 

(ई) 

(उ) 

इसलिए सारे विषयों के अवभासन कर सकने की योग्यता वाले प्रत्यगात्मा में, 

'मेरा है' इस प्रकार सद्रूप से भासित होते हुए ( हेतु : भासित होने के कारण ) विश्रान्ति को न छोड़ते हुए, 

(ऊ) अपने में स्फुरित शब्दनात्मक विमर्श रूप फल वाला, 

बु 

(ए) 

बाहर सबको आभासित होने वाले (सर्वसाधारण) प्रमेय नील के विषय में, प्रमाण ( बनता) है। 

२०७ 

२०५. यत् यत् अबाधितस्थैर्यम् अत एव अप्रतिहतानुवृत्तिकं विमर्शफलं विधत्ते तत्तद् बोधरूपं बोध्यनिष्ठं 

प्रमातृस्वरूपविश्रान्तं प्रमाणम् इति । - ई.प्र.वि., २, पृ. ८३ 

भास्करकण्ठ के अनुसार लक्षण में बोध्यनिष्ठ शब्द से प्रमाण की प्रमाता से व्यावृत्ति का आधार उसकी बाह्योन्मुखता को बताया गया है : बोध्यनिष्ठम् इत्यनेन प्रमातुर्व्यावृत्तिकारिणो बाह्योन्मुखत्वस्य 

कथनम् । - भा., २, पृ. ८३ 

२०६. ध्यातव्य है कि प्रमातृप्रकाश को प्रमाता मानने वाले (दूसरा लक्षण) अभिनव प्रमेयप्रकाश की भी प्रमाणतया संरचना करते हैं। इसका सीधा सा अर्थ है कि वे प्रकाश को ही प्रमाण मानते हैं और प्रकाशतया प्रमाता और प्रमेय का भेद औपाधिक या सुविधामात्रकृत है। 

२०७. नीलप्रकाशो हि मितविषयबहिर्मुखतासंकुचिततरवृत्तिः, परमार्थप्रकाशे विश्रान्ते बुद्धिप्राणादिसंकोच- भाजनेऽपि अंतर्मुखमात्र संकोचयोगात् उभयतोमुखसंकोचनीलप्रकाशापेक्षया वितते, अतएव सर्वविषयावभासनयोग्यताजुषि प्रत्यगात्मनि, ममेति सत्त्वेन अवभासमानतया विश्रान्तिम् अत्यजन्, निजस्फुरितशब्दात्मविमर्शफलो, नीले बहिः सर्वसाधारणाभासे प्रमेये, प्रमाणम् इति वक्ष्यते 'इदमेतादृक् इत्येवम्' इत्यत्र । - ई.प्र.वि.वि., १, पृ. ६८ 

७४ 

दूसरा है : वह प्रकाश जो 

काश्मीर शिवाद्वयवाद में प्रमाण - चिन्तन 

(अ) देह आदि की उपाधि से संकुचित निरवधिक कालपर्यन्त अंतर्मुख संवेदनस्वभाव 

मायाप्रमाता से अलग किया हुआ सा, 

(आ) जब तक बाह्य प्रमेय के प्रति उन्मुख रहता है, 

(इ) तब तक प्रमेयगत देश और काल से उपरक्त होने के कारण हर क्षण भिन्न-भिन्न 

आकारों में नया-नया सा उगता हुआ, 

(ई) 

उसी अपने शब्द (नाम) से पुकारने योग्य ( होकर), 

(उ) 

अनन्त (अर्थात् अपरिच्छिन्न) काल तक व्यापने वाले एक ही माया - प्रमाता में, उससे संलग्नतया 'मेरा नीलादि विषय है, जिसका ही पीत आदि ( विषय भी) है' इत्यादि रूपों से भासित होता हुआ, 

(ऊ) वह आभास (प्रकाश) प्रमाण है, क्योंकि प्रमानिष्पत्ति में उसी का व्यापार है । २०८ 

भास्करकण्ठ भास्करी में पूरे प्रमाण विचार का संग्रह और भी सरल और सुबोध्य तरीके से करते हैं। उनके अनुसार परम प्रकाश से विच्छिन्नीभूत प्रकाश ही 'स्वरूपतः ' प्रमाता है। वही विच्छिन्नीभूत प्रकाश बाह्य विषय के प्रति उन्मुख होने पर प्रमाण, विषयोपराग सहित अतंर्मुख होने पर प्रमा और विषयोपराग के बिना प्रमा के भी अंतर्मुख होने पर प्रमाता कहलाता है। प्रमा भी उस समय कहाँ से उठी और कहाँ लीन हो गयी, इस प्रकार प्रमा के भी मूल को खोजते खोजते प्रमा की भांति प्रमाता के भी परप्रकाश ( परप्रमाता ) लीन हो जाने पर, अर्थात् स्वरूपाविष्करण द्वारा, प्रत्यभिज्ञा होती है। प्रकाश का आश्यानीभाव ही प्रमेय है । २०९ 

२०८. देहाद्युपाधिसंकोचवत: अनन्तकालान्तर्मुखसंवेदनलक्षणात् मायाप्रमातुः व्यतिरिक्तीकृत इव स आभासः, 

बाह्यप्रमेयोन्मुखो यावद् वर्तते, तावत्प्रमेयगतदेशकालोपरक्ततया क्षणे क्षणे अन्यान्यरूपतया नवनवोदयः सन्, तस्मिन्नेव स्वशब्दवाच्ये, एकस्मिन्नेव अनन्तकालव्यापिनि मायाप्रमातरि संबंधित्वेन निर्भासमानो मम नीलाद्याभासो यस्यैव पीताद्यवभास इत्यादिना रूपेण यः, स प्रमाणम् इति यतः स आभासो प्रमानिष्पत्तौ सव्यापारः । ई.प्र.वि.वि., ३, पृ. ७२ 

२०९ अन्तर्मुखो बोधो हि विषयोपरागावस्थायां प्रमारूप:, तदनारूषितत्वे प्रमातृरूपः । परमार्थविचारे तु परमप्रकाशाद्विच्छिन्नीभूतः प्रकाशः स्वरूपेण प्रमाता, बाह्योन्मुखतायां प्रमाणम्, पुनः स्वरूपोन्मुखतायां प्रमा, आश्यानीभावे प्रमेयमिति । भा., २, पृ.७४; आगे भी भास्कर इसे प्रकारान्तर से दुहराते हैं: बहिर्मुखताम् आगतं प्रमातुः स्वरूपं प्रमाणं भवति, पुनरन्तर्मुखताम् आगतं तावदत्यक्त- विषयोपरागवत् प्रमा स्यात्, ततः क्षणेन संकोचत्यागे (अर्थात् विषयोपरागत्यागे) एषा प्रमापि प्रमातृरूपैव भवति, प्रमातापि यदि तज्ज्ञत्वेन तस्मिन् समये कुत उत्थितेयं कुत्र लीना चेति प्रमामूलान्वेषणद्वारेण [.....] स्वयमपि परप्रकाशे लीनीभवति, सैव च प्रत्यभिज्ञा स ईश्वरोऽहमेव इत्येवंरूपा । - तदेव, पृ. ९१ 

प्रमाण के घटक 

७५ 

निम्नांकित सारणी में अब तक प्रतिपादित विषय का संग्रह इस प्रकार किया जा 

सकता है 

[ सारणी चित्र - ४] 

क्रियाशक्ति २१० 

संबंध 

ज्ञाप्यज्ञापकता 

कार्यकारणता 

प्रमेय 

प्रमाण 

[नील(उपरञ्जक )][बहिर्मुख प्रकाश = नीलोन्मुख / 

नीलोपरक्त 

प्रमिति 

प्रमाता 

अंतर्मुख विमर्श अंतर्मुख विमर्श अत्यक्तविषयोपराग त्यक्तविषयोपराग 'इदं नीलम्' = ' अहं पश्यामि' 



नीलोन्मुखन 

नीलोपरञ्जन 

प्रमाण और प्रमाणफल की एकता 

हृदयङ्गमता=तृप्ति 'ज्ञातो मयार्थ:' 

( = प्रत्यभिज्ञा अथवा 

मोहनिवर्तन) 

२१० एवं च प्रकृतसमर्थनीयवस्तूपयोगितया स्वयं च संबंधरूपतया अवश्यविचार्यां मानादिस्थितिम् । 

ई. प्र. वि., २, पृ. ६७; भास्कर 'प्रकृतसमर्थनीयवस्तु' की व्याख्या करते हैं : क्रियाशक्तिरूपं समर्थनीयं वस्तु तत्र । भा., २, पृ. ६७ 

७६ 

प्रमाण का अधिप्रमाणीय रूप 

काश्मीर शिवाद्वयवाद में प्रमाण - चिन्तन 

अपने प्रमाण-चिन्तन को संपूर्णता देते हुए अभिनव उसके विशुद्ध अधिप्रमाणीय स्वरूप को भी उसी बौद्धिक प्रखरता से उजागर करते हैं। उनकी दृष्टि में प्रमाण की तीन अवस्थाएँ हैं और प्रमाण के संपूर्ण स्वरूप के आकलन के लिए तीनों पर विचार आवश्यक है । २११ पहली कोटि है, ज्ञान के पूर्व की स्थिति। इसे वह प्राक्कोटि (pre-cognition) कहते हैं। यह प्रमाता की प्रधानता की स्थिति है। यह प्रमेय - जिज्ञासा की भूमि है, जिसमें प्रमाता प्रमाण का प्रवर्तन या संकल्पात्मक प्रयत्न रूप विचार करता है । २१२ बीच की स्थिति वस्तुत: प्रमाण के व्यापारण की स्थिति है। यहाँ प्रमाण जिस रूप में विषय का ग्रहण करता है, उसी रूप में अपने से पूर्व और बाद दोनों स्थितियों की ओर भागता है। २१३ यहाँ यह ध्यान में रखना होगा कि व्यापार और फल के अभेद के कारण, प्रमाण की कृतार्थता प्रमिति में है, अतः दोनों मध्यम स्थिति में अंतर्भूत हैं। तीसरी कोटि है, जहाँ फल अपनी पर्यन्तता को प्राप्त करता है, वह है प्रमेय के विषय में मोहमात्र का दूर होना । २१४ परमार्थत: इन तीनों प्रमाणगत अवस्थाओं में प्रमाता ही का खेल दिखाई देता है । २१५ इनका निम्नवत् संग्रह कर 

सकते हैं : 

प्राक् कोटि 

मध्यकोटि 

परकोटि 

|| || || 

ज्ञानपूर्वता 

वर्तमानता 

फलपर्यन्तता 

= 

प्रमाणान्वेषण/विचार 

= 

प्रमाणव्यापार 

|| || || 

मोहमात्रनिवर्तन 

२११. इह हि प्रमाणस्य तिस्रोऽवस्थाः प्राक्कोटि:, वर्तमानता, फलपर्यन्तता च । - ई.प्र.वि.वि., ३, पृ. १७४ २१२. तत्त्वदृष्टिलक्षणात् निर्णयात् पूर्वावस्थैव विचारयितृत्वं निरूपितम् । [...] प्रमाणोपन्यासरूपा निर्णिनीषैव 

विचार इति । - तदेव, पृ. १७७ 

२१३. (अ) मध्यकोटौ तु प्रमाणं प्रतपत् [...] यथा कृतार्थं भवति तथा पूर्वापरकोटिमेव अनुधावति। 

तदेव, पृ. १७७-१७८ 

(आ) प्रतिष्ठां दृढ़निश्चयरूपाम् अर्थः प्रमातरि आसादयति इति संबंध: । 

२१४ तच्च मोहमात्रनिवर्तनफलमेव । 



तदेव, पृ. १७८ 

२१५. इति तिसृषु अपि प्रमाणावस्थासु प्रमातैव विजृम्भते । - तदेव, पृ. १७९ 



तदेव, पृ. १७८ 

— 