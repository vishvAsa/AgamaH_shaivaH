+++
title = "१ प्रकाशकीय"

+++

काश्मीर शिवाद्वयवाद में प्रमाण-चिंतन ग्रंथ प्रकाशित करते हुए हमें अत्यन्त आनन्द का अनुभव हो रहा है । संस्थान के द्वारा प्रतिवर्ष आगमप्रभाकर मुनिश्री पुण्यविजयजी की स्मृति में व्याख्यानमाला का आयोजन किया जाता है । मुनिश्री पुण्यविजयजी केवल जैनधर्म एवं दर्शन के ही विद्वान् नहीं थे अपितु भारतीय विद्या के पारगामी विद्वान थे । उन्ही की सद्प्रेरणा से इस संस्थान का निर्माण हुआ । अतः विभिन्न दर्शन एवं विद्या के विद्वानों को व्याख्यानमाला में निमंत्रित किया जाता है । इस वर्ष काश्मीर शैवदर्शन के आरुढ़ विद्वान् प्रो. नवजीवन रस्तोगीजी को आमन्त्रित किया गया है । काश्मीर शिवाद्वयवाद पर आधुनिक विद्वानों ने कुछ काम किया है किन्तु प्रमाणवाद पर बहुत ही कम कार्य हुआ है । इसकी पूर्ति प्रस्तुत ग्रंथ से हो रही हैं । हम प्रो. रस्तोगीजी के अत्यन्त आभारी है जिन्होंने अपने अति व्यस्त समय में भी हमारा निमंत्रण स्वीकार करके व्याख्यान हेतु सहमति प्रदान की और प्रस्तुत ग्रंथ भी तैयार करके दिया । 

प्रस्तुत ग्रंथ के प्रकाशन से शैवदर्शन के जिज्ञासुओं को तो लाभ होगा ही साथ ही साथ भारतीय दर्शन शास्त्र के सभी जिज्ञासुओं को एवं विद्वानों को भी लाभ होगा ऐसी हमारी श्रद्धा है । ग्रंथ प्रकाशन के कार्य में सहयोग प्रदान करने वाले सभी मित्रों 

का में आभारी हूँ । 

२०१३, अहमदाबाद 

जितेन्द्र बी. शाह 

F 
