+++
title = "मालिनीविजयोत्तर-पाठसारः"
unicode_script = "devanagari"
+++

## शिक्षा
- परम्परारक्षणं नाम शास्त्र-ग्रन्थानां रक्षणम् इति न - वस्तुसङ्ग्रहालययोग्यं+++(=museum)+++ तत्। आचार्यानुभवानाम् अपरस्मिन् शरीरय् उत्पादनम्।
- आचार्या देहस्थानि शास्त्राणीव।
- मालिनी-विजयोत्तर-तन्त्रे सर्वम् अस्तीत्य् अभिनवगुप्त-वचनम् अतिशयोक्तिर् न। किञ्च तस्यावगत्यै तन्त्रसारपठनं मुख्यम्। 
- त्रिक-दर्शनं दर्शनान्तराण्य् अन्तर्भावयितुं समर्थम्।
- गुरूपदेशः, सास्त्रम्, स्वानुभवः -भिन्न-प्रमाणानां समाहारो ऽपेक्षितः।
  - "त्रिप्रत्ययमिदं ज्ञानं गुरुतः शास्त्रतः स्वतः।" इति किरणागमः।
- समान-शास्त्र-व्यवस्थायां यथापेक्षम् बहूनाम् अपि गुरूणाम् अवलम्बनं योग्यम्। 
- मन्त्राभ्यासादाव् अपायान् वारयितुम् शनैर् गतिर् वरम्।  
- स्थानेश्वरार्यस्य केचन गुरवः सिद्धा आसन्। बहिस् तु प्रायेण साधारणशिक्षका इव - सिद्धयो गुप्ता अवर्तन्त।

## वस्तुस्थितिः
- भैरवो जगति भूत्वैव स्वपूर्णताम् अनुभवति। सर्वो हि भैरवः - किञ्च सर्व इति चेद् एक इति न। सर्वं चैतन्य-मयम् इति भावः।
- पिण्डस्तरे वा ब्रह्माण्डस्तरे वा शिवस्य शक्तयः स्वर्वत्र व्यक्ताः।
  - इच्छा-शक्तिः। यथैव मुमुक्षा ऽपरिमिता शिवशक्त्या, तथैव शिवेच्छया व्यक्ती-चिकीर्षा ऽज्ञानरूपा ऽप्य् अपरिमिता।
  - ज्ञान-शक्तिः। 
  - क्रिया-शक्तिः। 
- मलम्
  - आणव-मलम् अणुताम्+++(=जीवताम्)+++ उत्पादयति। इच्छाशत्केर् इदम्।
  - मायीय-मलं वस्तु-चिन्तने भेदान् उत्पादयति। यथा गोभक्षकदृष्ट्या गोपूजकदृष्ट्या च गोग्रहणे भेदः। ज्ञान-शक्तेर् इदम्।
  - कर्ममलं कर्मसु वर्तते। यथा गोभक्षक-गोपूजक-कर्मसु भेदः। क्रिया-शक्तेर् इदम्।
- अज्ञानं मलकारणं द्विविधम् - पौरुषम् (विकल्पात्मकम्, संकुचित-प्रथात्मकम्) बुद्धिगतम् इति। पौरुषं दीक्षया हन्यते। बुद्धिगतं दीक्षोत्तर-शरीरनाशे निवार्यते, बौद्धज्ञानेन वा।  
- बुद्धि-निष्ठम् एव ज्ञानं प्रधानम्। पौरुषम् अप्य् अज्ञानम् घ्नन्ति।
- परं स्वरूपं तर्क्तातीतम्। तथापि सत्-तर्क उपकरोति।
- मातृ-मान-मेयानां वह्नि-सूर्य-सोम-रूपैः कलनम् प्रशस्तम्। तत्र ५ भूतानि + ५ तन्मात्राः ५ + ज्ञानेन्द्रियाणि + पुरुषः इति मेयस्य १६ कलाः। 

### चिन्त्यांशाः
- त्रिधा-भिन्न-शक्ति-समुच्चयो नवधा (9-fold) इति कुतः कथ्यते?? ७ एव स्युः। 
- प्रमातृ-प्रमाण-प्रमेय-त्रितयम्, सृष्टि-स्थिति-लय+अनाख्याश् च। अत्र कथं १२ प्रकाराः??

## आनन्दः
- जीवनं वस्तुत आनन्दमयो, न शोकमयः - तेन हि नात्मनो हन्ति जनाः।
- आनन्दो नाम पूर्णता - न सन्तोषमात्रः (bliss इत्य् आङ्ग्लिक्यां कथ्यमानः)।+++(5)+++
- जगदानन्द-निर्वचनं मालिनी-विजय-वार्तिकश्लोकोक्तम् अनुसन्धेयम्।
  - जगदानन्दः सर्वदा वर्तमानः - चित्रपटे वर्णानाम् पृष्ठतः पटम् इव।
  - न हि जगदानन्दस्थितिम् प्राप्य चिरं तत्रैव तिष्ठति कश्चन निश्चलः। कुण्डलिनीव पौनःपुन्येन त्व् अनुभवति ताम् पूर्णताम्।
  - तत्प्राप्तौ प्रयासो विदेयः - यद्य् अपि प्राप्तेः परं न भवति कश्चन प्रयासः।
- आनन्दभूमयः क्रमशो लङ्घ्याः। तेन नीचभूमिषु पूर्णतानुभूताव् अपर्याप्रता काचित् - शून्यतेवानुभूयते।
  - निजानन्दो अहमस्मीत्य् एतावान् एव भावः। मालिनी-विजय-वार्तिकश्लोकोक्तम् अनुसन्धेयम्।
    - श्वासमोचनाद् अपि प्राग् इव वर्तमाना ऽहन्ता।
  - निरानन्दे प्रमाता बाह्यम् अन्विष्य निर्याति - शून्यम् प्राप्नोति। महासुखम् इति वज्रयानबौद्धैर् उच्यते।
  - परानन्दे बाह्ये ऽप्य् अहम् अस्मीति भावः। बाह्ये लीनो भवेज् जनो यथा।
  - महानन्दे बाह्यास् साधु चर्व्यन्ते - किञ्चात्मा न विस्मर्यते।
  - चिदानन्दः = ??
- चक्रानन्द-सम्बन्धः प्रारम्भिक-ध्यानार्थम् उपयोगाय चेद् अपि न हि परमार्थतो ग्राह्यम्। चक्रे चेल् लग्नम् अवधानम् आनन्दा नानुभूयेरन् सम्यक्।
- कुण्डलिन्या आरोहणे प्रसिद्ध-पूरक-कुम्भक-रेचक-प्राणायामः, ३ बन्धाः (मूलाधार-उड्डियान-जालन्धरबन्धाः) उपकुर्वन्ति।

### महेशता-लक्षणानि
सर्वव्यापि ममकारो ऽहङ्कारश् च। 

<details><summary>विस्तारः (द्रष्टुं नोद्यम्)</summary>

- मालिनीविजयोत्तरोक्तो भावः -
  > अहम् एव परं तत्त्वं  
  > मयि सर्वम् इदं जगत् ।
- ईश्वरप्रत्यभिज्ञाकारिकायाम्
  > सर्वो ममायं विभव  
  इत्येवं परिजानतः।  
  विश्वात्मनो विकल्पानां  
  प्रसरे ऽपि महेशता  ॥

#### शिवदृष्टौ
> सङ्कल्प-प्रभवं सर्वं  
जगद् एतद् अनन्तकम् ।  
सर्वं ममेति निर्व्यूढे  
स्यात् तद् एक-मयो भवः

> सर्वाकाराभिमानेन  
ममेति-दृढ-सक्तिना ।  
सर्वाकार-समापत्तिर्  
अनन्तैवोपजायते ॥
</details>



### स्रोतोऽन्तरेषु
- अष्टाङ्गयोगेन +असम्प्रज्ञात-समाधिः कैवल्यसूचको ऽनुभूयेत, येन स्याद् दुःखवारणम्। ततो ऽग्रे किम्? सर्वत्र स बिन्दुर् व्याप्तो ज्ञेयः। शोकनिवारणम् अस्तु तत्, नानन्द-संयोगः। ततो ऽग्रय् आनन्दा वर्तन्ते।
- पञ्चदश्यां विषयानन्दादि-ब्रह्मानन्दान्तं वर्णिता आनन्दा अन्तिम-पञ्चाध्यायेषु। 

## उपायाः
- शक्तिपातः शिवाद् एवायाति। जनास् तूपकुर्युः। 
- "उपादायापि ये हेयास् - तान् उपायान् प्रचक्षते ।"
- आणवोपाया करणान्य् अवलम्बन्ते। शाक्तोपायाः चित्-तर्कादिकम् अवलम्बन्ते। शाम्भवोपाय इच्छामात्रम् अवलम्बते।
  - एषु प्रत्येकस्य ५० समावेश-प्रकारा उच्यन्ते।

### सम्मिश्रता
किञ्च इच्छा-ज्ञान-क्रिया-सम्मिश्रता ऽनिवार्येव। 

<details><summary>विस्तारः (द्रष्टुं नोद्यम्)</summary>

> क्रियादिकाः शक्तयस्,  
> ताः संविद्-रूपाधिका न हि ।

अपि च 

> न सोऽस्ति प्रत्ययो लोके यः शब्दानुगमं विना ।  
> अनुविद्धमिव ज्ञानं सर्वं शब्देन भासते ॥  
</details>




### समावेशः
- समावेशो नाम देवस्य जीवे समावेशः, जीवस्य च देवे। यामले यथा।
- समावेशे हि परा भक्तिः - यतो जीवः स्वान्तःकरणं देवाय समर्पयति।  
  - जीवस्य पारमार्थिक-देव-निभ-नित्यत्वम् अवलम्बमानेष्व् अपि महा-भक्तेषु दृश्यते देवेषु समावेशः, देवैस् समावेशो विरलः। 

#### लक्षणानि
- मालिनीविजयोत्तरे द्वितीयाध्याय उक्तानि।
- स्पन्दकारिकायाम् उक्तम्  
  > यदा +++(ऽभीष्टानवाप्तेः)+++ क्षोभः प्रलीयेत  
  > तदा स्यात् परमं पदम्
- तन्त्रालोके    
  > आविशन्ती रुद्र-शक्तिः  
  क्रमात् सूते फलं त्व् इदम् ।  
  +++(चिति)+++ आनन्दम्, +++(व्योम्नि)+++ उद्भवं, +++(प्राणे)+++ कम्पं,  
  +++(अन्तस्-तनौ बुद्धि-पुर्य्-अष्टके)+++ निद्रां +++(बहिस्-तनौ अहन्तावष्टम्भ-भङ्गात्)+++  घूर्णिं च देहगाम् ॥
- उत्तमे समावेशे सर्वेशतानुभूतिः - तल्लक्षणान्य् अन्यत्रोक्तानि। 

#### अलक्षणानि
- किन्तु, ग्रहणम् +++(="posession")+++ इति न - स्पष्टताम्, उल्लासं, स्मृतिं स्वातन्त्र्यं हि रक्षन्ति जनाः।
- न च समाधिर् एवेति - तत्त्वव्यामिश्रणम् एतद् भ्रमजनकम्। समाधेर् उद्देश आत्मव्याप्तिः। समापत्तेर् उद्देश आत्मव्याप्तिस् स्यात् - किन्तु, आत्मनो विलयो ऽपि स्यात् - शून्यतानुभूतिः। instacy-extacy इत्य् अपि तयोर् वचनम् भ्रामकम्।
- Psychiatrist-जना आवेशं समावेश, क्वचिच् च समाधीर् अपि schizophrenia इत्य् आचक्षते!  
- मादकौषधि-प्रेरितो ऽपि मनोभावो न। यतो योग्य् अधिकाधिकं स्वातन्त्र्यं लभते।


#### प्रामुख्यम्
- मालिनीविजयोत्तरे 
  > "योगम्" एकत्वम् इच्छन्ति  
  > वस्तुनोऽन्येन वस्तुना ।
- यथा गर्भस्थो मातृका-शक्त्या समाविष्ट एव विकसति, एवं जीवोऽपि। 

#### मन्त्रमार्गः
- पुरश्चरणम् उपयोगाय यतस् तेन मन्त्रो देहे स्वाभाविक इव जायते। तेनाऽहितासु स्थितिषु साधनायाम् अन्यत्र वा जातासु, जीवो मन्त्रं सुपरिचितम् अवलम्बितुं शक्नोति।

#### प्रकाराः
- मालिनीविजयोत्तरे द्वितीयाध्याये सूचिताः। प्राकारान्तरेण मालिनीविजयवार्त्तिके १०८-धा ऽप्य् उक्ताः।
- भूत-समावेशे पृथिव्य्-आदि-भूतैर् वस्तुतो-चिद्-रूपैर् एकीभावः।
  - शान्त्या +++(भेद-)+++प्रशमे तन्मात्रा उपकुर्युः - यतस् त इन्द्रियाणि प्रविशन्ति सदा। हठ-प्राशस्त्यम् उक्तं तन्त्रालोके (३-२६१)।
- विज्ञानभैरवे - 
  > शक्ति+++(=स्त्री)+++-सङ्गम-सङ्क्षुब्ध-  
  > +++(आनन्द-)+++शक्त्य्-आवेशावसानिकम् ।  
  > यत् सुखं ब्रह्म-तत्त्वस्य  
  तत् +++(स्त्रियं विनापि भावितं)+++ सुखं स्वाक्यम्+++(←स्वक)+++ उच्यते ॥

### चयनम्
प्रकार-चयनम् यथा-स्वभावम् भूयात्। 

<details><summary>विस्तारः (द्रष्टुं नोद्यम्)</summary>
उपाये नाग्रहः कार्य,  
उपेया भैरवी स्थितिः।  
यासौ स्वसंवित् ताम् एव,  
सर्वोपायां समाविशेत्।

मालिनीविजयवार्त्तिके यथा -

> यत् किञ्चिन् मानसाह्लादि  
यत्र क्वापीन्द्रिय-स्थितौ ।  
योज्यते बोध-सद्-ब्रह्म-  
धाम्नि ब्रह्म-विलात्मनि ॥१२४॥
>
> आत्मानुसारि-सद्भाव-  
समावेश-दशाऽऽश्रयात् ।  
तत् तत् पर-कुलेशान+++(←आत्म)+++-  
शक्ति+++(←मनो-बुद्धीन्द्रिय)+++-चक्रार्चना-क्रमे ॥१२५॥
>
> प्रयात्य् एवाप्रयत्नेन  
करणत्वं स्वभावतः ।
</details>


### आणवोपायः
- आणवोपाया करणान्य् अवलम्बन्ते, यथा - प्राणम्, देहम्, बाह्यं घटादिकं वा। 

> उच्चार-करण-ध्यान-  
> वर्ण-स्थान-प्रकल्पनैः ।  
> यो भवेत् स समावेशः  
> सम्यग् **आणव** उच्यते ॥  
> इति मालिनीविजयोत्तरे। 

- आणवोपायेषु प्राणसंयमनम् बहु मुख्यम्। वर्ण-ध्यानादिष्व् अपि प्रयुज्यते। 
- तन्त्रसारोक्ताणवोपायेषु रुचिराः 
  - हृदयस्थ-भैरवाग्नि-चक्रेण ग्रासस्य ध्यानम्+++(→अवधानम्)+++।
  - उच्चार-ध्यानम्।
  - वर्ण-ध्यानम्। 
  - स्थान/बाह्य-ध्यानम्। 
- विज्ञान-भैरवे रुचिराः
  - झग् इतीच्छां समुत्पन्नाम् अवलोक्य शमं नयेत् ।
- स्थानानि - प्राण-वायुः, शरीरं, बाह्यं+++(=तीर्थादिकम्)+++ च।
- ध्याने ऽवधानम् मुख्यम् - न शुद्ध-विश्रान्तिर् इव। 

#### वर्णार्थाः
- अहं-कारे 
  - अ-कारः श्वास-ग्रहणवत्, ह-कारः श्वास-मोचनवत्। 
  - अ-कारः शिवः, ह-कारः शक्तिः, म-कारो जीव इव। 
  - पुनर् अकारः सृष्टिवत्, हकारः संहारवत्। 

### शाक्तोपायः
- विचार-क्रमस्यैवावलोकनं शाक्तोपाये। स्पष्ट-विचारस् त्व् आणवोपायः स्यात्।
  - "योगाङ्गत्वे समानेऽपि तर्को योगाङ्गमुत्तमम्" इति मालिनीविजयोत्तरे। तथापि, "रूढेर् योगान्ततां प्राप्तम् … ज्ञानम् एव क्रिया"।
- "यद् विश्वं, ता अस्य शक्तयः।" इति भावो ऽत्र। 
  - तथाप्य् आसां सङ्ग्रहेण द्वादशता नानाप्रकारैर् उच्यते।  
    - कलनांशेषु १२ काल्यः।
    - मातृ-मान-मेय+अनाख्य-रूपाणां सृष्टि-स्थिति-लय-कलनया १२-त्वम् तन्त्रालोकोक्तम्।
    - परा-ऽपरा-परापराः + तासां सङ्ग्रहश् च +इति ४-धा विभागः। प्रत्येकस्याः सृष्टौ स्थितौ संहारे चेत् १२-त्वम्।  
    - ५ ज्ञानेन्द्रियाणि, ५ कर्मेन्द्रियाणि, बुद्धिर्, मनः इति १२। 
  - किञ्चैषु प्रकारेषु क्रमो न विद्यते संविदनुभवे।

<details><summary>विस्तारः (द्रष्टुं नोद्यम्)</summary>

मालिनीविजयोत्तरे -

> उच्चार-रहितं वस्तु  
> चेतसैव विचिन्तयन् ।  
> यं समावेशम् आप्नोति  
> **शाक्तः** सोऽत्राभिधीयते ॥
</details>

- शाक्त-विज्ञानम् इत्य् अपि विचारक्रमो वर्तते। तत्र जागृत्-स्वप्न-सुषुप्तयो ऽपि परिगण्यन्ते।
  - स्वप्ने - गतागतं सुविक्षिप्तं सङ्गतं+++(←प्रमातारं गतं चेतः)+++ सुसमाहितम्+++(←अनाख्यां गतं चेतः)+++ इति विभागाः।
  - स्वप्नादाव् अपि जाग्रदवस्थाप्रामुख्यं बहुत्र दृश्यते। सुषुप्ति-जाग्रद्-अवस्थेत्य् अप्य् अस्ति!

<details><summary>विस्तारः (द्रष्टुं नोद्यम्)</summary>

> उत्प्रेक्षा-स्वप्न-सङ्कल्प-  
स्मृत्य्-उन्मादादि-दृष्टिषु ॥ १०-२४९ ॥  
विस्पष्टं यद् वेद्य-जातं  
जाग्रन्-मुख्यतयैव तत् ।  
>
> यत् तु तत्राप्य् अविस्पष्टं  
स्पष्टाधिष्ठातृ भासते ॥ १०-२५० ॥  
विकल्पान्तर-गं वेद्यं +++(प्रमेयं)+++  
तत् स्वप्न-पदम् उच्यते ।
</details>



## शाम्भवोपायः

तन्त्रालोके -

> अकिञ्चिच्-चिन्तकस्यैव  
> गुरुणा प्रतिबोधतः ।  
> उत्पद्यते य आवेशः   
> **शाम्भवो** ऽसाव् उदाहृतः॥
>
> मत्त एवोदितम् इदं  
> मय्य् एव प्रतिबिम्बितम् ।  
> मद्-अभिन्नम् इदं चेति  
> त्रिधोपायः स शाम्भवः ॥

## अनुपायः
अनुपाय इति वाहनचालनादौ न तावत् प्रभवति। विश्रान्तौ भवतितराम्। 