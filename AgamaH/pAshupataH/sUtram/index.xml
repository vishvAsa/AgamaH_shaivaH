<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सूत्रम् on आगमे शैवे विश्वासटिप्पन्यः</title>
    <link>https://vishvAsa.github.io/AgamaH_shaivaH/AgamaH/pAshupataH/sUtram/</link>
    <description>Recent content in &#43;सूत्रम् on आगमे शैवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_shaivaH/AgamaH/pAshupataH/sUtram/index.xml" rel="self" type="application/rss+xml" />
    <item>
      <title>पाशुपतशास्त्रसूत्रं पञ्चार्थभाष्यम्</title>
      <link>https://vishvAsa.github.io/AgamaH_shaivaH/AgamaH/pAshupataH/sUtram/panchArthabhAShyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/AgamaH/pAshupataH/sUtram/panchArthabhAShyam/</guid>
      <description>&lt;p&gt;[[पाशुपतशास्त्रसूत्रं पञ्चार्थभाष्यम्&#x9;Source: &lt;a href=&#34;https://www.ebharatisampat.in/readbook3.php?bookid=MjM1MjQxNzQ5MDY1NDgz&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;&lt;strong&gt;पाशुपतशास्त्रसूत्रं पञ्चार्थभाष्यम्&lt;/strong&gt;&lt;/p&gt;&#xA;&lt;p&gt;पाशुपतसूत्र, १&lt;/p&gt;&#xA;&lt;p&gt;अथातः पशुपतेः पाशुपतं योगविधिं व्याख्यास्यामः ॥ १.१ ॥&lt;/p&gt;&#xA;&lt;p&gt;हितार्थमखिलं येन सृष्टं ब्रह्मादिकं जगत् । प्रणम्य तं पशुपतिं शिरसा सदसस्पतिम् । अर्थातिशयसम्पन्नं ज्ञानातिशयमुत्तमम् । पञ्चार्थं क्रियते भाष्यम्ं कौण्डिन्येनानुपूर्वशः ॥ भाष्यम् १.१ः१&lt;br&gt;&#xA;आह वक्ष्यति भगवान् पञ्चार्थम् ॥ भाष्यम् १.१ः२&lt;br&gt;&#xA;अथास्यादिसूत्रं किमिति ॥ भाष्यम् १.१ः३&lt;br&gt;&#xA;अत्रोच्यते अथातः पशुपतेः पाशुपतं योगविधिं व्याख्यास्यामः इति ॥ भाष्यम् १.१ः४&lt;br&gt;&#xA;एतत्प्रथमसूत्रं शास्त्रादावुच्चार्यते ॥ भाष्यम् १.१ः५&lt;br&gt;&#xA;तदनन्तरं पदविग्रहः क्रियते ॥ भाष्यम् १.१ः६&lt;br&gt;&#xA;तदुपयोगिनं योगविधिं व्याख्यास्याम इति ॥ भाष्यम् १.१ः७&lt;br&gt;&#xA;अष्टपदं सूत्रम् ॥ भाष्यम् १.१ः८&lt;br&gt;&#xA;तत्र अथ अतः इति द्वे पदे नैपातिके ॥ भाष्यम् १.१ः९&lt;br&gt;&#xA;पशुपतेरित्येतत्पदं परिग्रहार्थेनोच्चार्यते ॥ भाष्यम् १.१ः१०&lt;br&gt;&#xA;पाशुपतमिति तद्धितम् ॥ भाष्यम् १.१ः११&lt;br&gt;&#xA;योगविधिमिति सामासिकम् ॥ भाष्यम् १.१ः१२&lt;br&gt;&#xA;वि आङिति द्वे पदे । ख्यास्याम इत्याख्यातिकम् ॥ भाष्यम् १.१ः१३&lt;br&gt;&#xA;आह किं प्रयोजनं पदविग्रहः क्रियते ॥ भाष्यम् १.१ः१४&lt;br&gt;&#xA;तदुच्यते अर्थप्रसिद्ध्यर्थम् ॥ भाष्यम् १.१ः१५&lt;br&gt;&#xA;कस्मादर्थाप्रसिद्धिः पदानाम् ॥ भाष्यम् १.१ः१६&lt;br&gt;&#xA;यस्मात्पृथगर्थानीह पदानि भवन्ति ॥ भाष्यम् १.१ः१७&lt;br&gt;&#xA;यस्मादेवं ह्याह ॥ भाष्यम् १.१ः१८&lt;br&gt;&#xA;यथा विवृतगात्रोऽ पि शिरसि प्रावृतो नरः । नाभिव्यक्तिं व्रजत्येवं सूत्रं विग्रहवर्जितम् ॥ भाष्यम् १.१ः१९&lt;br&gt;&#xA;एवमर्थप्रसिद्ध्यर्थं पदविग्रहः क्रियते ॥ भाष्यम् १.१ः२०&lt;br&gt;&#xA;आह उक्तः पदविग्रहः प्रयोजनं च ॥ भाष्यम् १.१ः२१&lt;br&gt;&#xA;इदं तु वाच्यमथ शास्त्रादिः कः इति ॥ भाष्यम् १.१ः२२&lt;br&gt;&#xA;अत्रोच्यते अथातः पशुपतेरित्येष तावच्छास्त्रादिः ॥ भाष्यम् १.१ः२३&lt;br&gt;&#xA;तत्र शास्त्रं तन्त्रं ग्रन्थो विद्या च ॥ भाष्यम् १.१ः२४&lt;br&gt;&#xA;ग्रन्थार्थयोस्तदधिगमोपायत्वात् ॥ भाष्यम् १.१ः२५&lt;br&gt;&#xA;पारिमाण्यमथशब्दादिशिवान्तं प्रवचनम् ॥ भाष्यम् १.१ः२६&lt;br&gt;&#xA;संख्या पञ्चाध्यायाः पञ्च ब्रह्माणि अधिकरणं च ॥ भाष्यम् १.१ः२७&lt;br&gt;&#xA;अथशब्दातःशब्दव्याख्यानवचनस्नानशयनाद्युपदेशाच्च शिष्याचार्ययोः प्रसिद्धिः ॥ भाष्यम् १.१ः२८&lt;br&gt;&#xA;कैवल्यगतानामपि दुःखित्वदर्शनात्कार्यकारणप्रत्यक्षदर्शी विप्रत्वादुपायोपेयप्रत्यक्षदर्शित्वाच्च प्रश्नप्रतिवक्ता ऐश्वर्यावस्थश्चैव मुक्तत्वान्मनोऽमनःसंस्थश्च कामित्वादतः सर्वाचार्यविशिष्टोऽयमाचार्य इति ॥ भाष्यम् १.१ः२९&lt;br&gt;&#xA;तथा ब्राह्मणग्रहणात्स्त्रीप्रतिषेधादिन्द्रियजयोपदेशाच्च उक्तं हि । बाधिर्यमान्ध्यमघ्रत्वं मूकता जडता तथा । उन्मादः कौण्यं कुष्ठित्वं क्लैब्यं गुदावर्तपङ्गुता ॥ भाष्यम् १.१ः३०&lt;br&gt;&#xA;आदिरहितः पट्विन्द्रियो ब्राह्मणः शिष्यः ॥ भाष्यम् १.१ः३१&lt;br&gt;&#xA;स चान्यविशिष्टोऽयं शिष्य इति ॥ भाष्यम् १.१ः३२&lt;br&gt;&#xA;तथा देवादिभ्यश्च क्रीडाधर्मित्वात्क्रीडानिमित्ता ईश्वरप्रवृत्तिः ॥ भाष्यम् १.१ः३३&lt;br&gt;&#xA;अनुग्रहार्था चाचार्यस्य प्रवचनवक्तृत्वे प्रवृत्तिः ॥ भाष्यम् १.१ः३४&lt;br&gt;&#xA;तथा भजनचोदनप्रसादशिवत्वलिप्सोपदेशाद्दुःखान्तार्थिनः शिष्यस्येहोपसदनप्रवृत्तिः ॥ भाष्यम् १.१ः३५&lt;br&gt;&#xA;न तु धर्मार्थकामकैवल्यार्थात्रेति ॥ भाष्यम् १.१ः३६&lt;br&gt;&#xA;तथा कामित्वादिन्द्रकौशिकादिभ्यश्चाचार्यो दिव्यो निरतिशयक्रीडैश्वर्यस्वाभाव्यादित्यर्थः ॥ भाष्यम् १.१ः३७&lt;br&gt;&#xA;चोदनोपसदनसंस्कारवश्यादिदुःखैरभिभूतत्वाच्चादिव्या इन्द्रकौशिकाद्याः शिष्या इति ॥ भाष्यम् १.१ः३८&lt;br&gt;&#xA;तथा शिष्टप्रामाण्यात्कामित्वादजातत्वाच्च मनुष्यरूपी भगवान् ब्राह्मणकायमास्थाय कायावतरणे अवतीर्ण इति ॥ भाष्यम् १.१ः३९&lt;br&gt;&#xA;तथा पद्भ्यामुज्जयिनीं प्राप्तः । कस्मात् । शिष्टप्रामाणत्चिह्नदर्शनश्रवणाच्च । अत्याश्रमप्रसिद्धं लिङ्गमास्थाय प्रवचनमुक्तवान् भस्मस्नानशयनानुस्नाननिर्माल्यैकवासोग्रहणादधिकरणप्रसिद्ध्यर्थं च स्वशास्त्रोक्ते आयतने शिष्यसम्बन्धार्थं शुचौ देशे भस्मवेद्यामुषितः । अतो रुद्रप्रचोदितः कुशिकभगवानभ्यागत्याचार्ये परिपूर्णपरितृप्त्याद्युत्कर्षलक्षणानि विपरीतानि चात्मनि दृष्ट्वा पादावुपसंगृह्य न्यायेन जातिं गोत्रं श्रुतमनृणत्वं च निवेदयित्वा कृतक्षणमाचार्यं काले वैद्यवदवस्थितमातुरवदवस्थितः शिष्यः पृष्टवान् भगवन् किमेतेषामाध्यात्मिकाधिभौतिकाधिदैविकानां सर्वदुःखानामैकान्तिकोऽत्यन्तिको व्यपोहोऽस्त्युत नेति । अथोक्तपरिग्रहाधिकारलिप्सासु परापदेशेनोपदेशे सच्छिष्यसाधकपाठप्रसिद्ध्यर्थं कारणपदार्थाधिगमार्थं चात्मनि परापदेशं कृत्वा भगवानेवोक्तवानथेति । अत्र पूर्वप्रकृतापेक्षायामथशब्दः । कथम् । शिष्येणोदीरितं पूर्वं प्रश्नमपेक्ष्योक्तवानथेति । एवमयमथशब्दः पृष्टप्रतिवचनार्थोऽस्ति । स दुःखान्त इत्यर्थः । आह किं परीक्षिताय शिष्याय दुःखान्तः प्रतिज्ञातः उतापरीक्षितायेति । उच्यते परीक्षिताय । यस्मादाह इति । अत्र अतःशब्दः शिष्यगुणवचने । यस्मादयं ब्रह्मावर्तदेशजः कुलजः पट्विन्द्रियो विविदिषादिसम्पन्नः शिष्यः । पूर्वं चात्रार्थतोऽतः शब्दो द्रष्टव्यः । अथ स दुःखान्तः कुतः प्राप्यते केन वाभ्युपायेनेति । तदुच्यते पशुपतेः । प्रसादादिति वाक्यशेषः । अत्र पशूनां पतिः ॥ भाष्यम् १.१ः४०&lt;br&gt;&#xA;पशुपतिः । अत्र पशवो नाम सिद्धेश्वरवर्जं सर्वे चेतनावन्तः । कार्यकरणाञ्जना निरञ्जनाश्च पशवः । आह किं तेषां पशुत्वम् । उच्यते अनैश्वर्यं बन्धः । कारणशक्तिसन्निरोधलक्षणमस्वातन्त्र्यमनैश्वर्यं बन्धोऽनाडिः । बन्धगुण इत्युपचर्यते । तत्कथंलक्षणमिति चेत् । तदुच्यते पश्यनात्पाशनाच्च पशवः । तत्र पाशा नाम कार्यकरणाख्याः कलाः । ताश्च कला उपरिष्टाद्वक्ष्यामः । ताभिः पाशिताः बद्धाः संनिरुद्धाः शब्दादिविषयपरवशाश्च भूत्वावतिष्ठन्ते इत्यतोऽवगम्यतेऽस्वातन्त्र्यमनैश्वर्यं बन्धः । कार्यकरणरहितस्य पशुत्वं निवर्तत इति चेत् । तदुच्यते संहृतानामपि पुनः पुनः संबन्धग्रहणाच्छास्त्रे । किं चान्यत् । पश्यनाच्च पशवः । यस्माद्विभुत्वेऽपि चित्समवेतत्वेऽपि च शरीरमात्रमेव पश्यन्त्युपलभन्ति च न बहिर्द्धानि । कार्यकरणरहिताश्च न कार्यकरणं प्रतिपद्यते त्यजन्ति वा । धर्माधर्मप्रकाशदेशकालचोदनाद्यपेक्षितत्वाच्च । अतः सुष्ठूक्तं पश्यनात्पाशनाच्च पशवः । यस्मादुक्तं सांख्ययोगेन ये मुक्ताः सांख्ययोगेश्वराश्च ये । ब्रह्मादयस्तिर्यगन्ताः सर्वे ते पशवः स्मृताः ॥ भाष्यम् १.१ः४१&lt;br&gt;&#xA;पतिः कस्मात् । आप्ति पाति च तान् पशूनित्यतः पतिर्भवति । तान् केनाप्नोति केन रक्षति । ततो विभुशक्त्या । यस्मात्तत्रापि शक्तिमस्यानन्तां नातिवर्तन्ते । विप्रत्वाच्चास्यानन्ता ज्ञानशक्तिः अपरिमिता । तया अपरिमितया अपरिमितानेव प्रत्यक्षान् पशूनाप्नोतीति पतिः । तथा पालयतीति प्रभुशक्तिः । कस्मात् । तच्छन्दात्तेषां प्रवृत्तिनिवृत्तिः स्थितिरिष्टानिष्टस्थानशरीरेन्द्रियविषयादिप्राप्तिर्भवति । तत्परिदृष्टानां तत्प्रचोदितानां चेत्यर्थः । एवं ॥ भाष्यम् १.१ः४२&lt;br&gt;&#xA;पशुपतेरिति कार्यकारणयोः प्रसादस्य चोद्देशः । तस्मात् प्रसादात् सदुःखान्तः प्राप्यते । न तु ज्ञानवैराग्यधर्मैश्वार्यत्यागमात्रादित्यर्थः । आह कुत्रस्थस्य कदा कीदृशस्य वा स भगवान् प्रसीदतीति । उच्यते यदानेन तु तत्प्राप्तं भवति । आह किं तदिति । उच्यते पाशुपतमत्र पशुपतिनोक्तं परिगृहीतं पशुपतिमधिकृत्य चारभ्यत इति पाशुपतम् । यथा वैष्णवं मानसमिति । किं तदिति । उच्यते योगम् । अत्रात्मेश्वरसंयोगो योगः । स पुनः पुरुषस्याध्ययनादिनैमित्तिकत्वादन्यतरकर्मजः स्थाणुश्येनवत् । चोदनाध्ययनादिवचनाद्मेषवदुभयकर्मजः । यस्मात्सति विभुत्वे अनधिकारकृतत्वाद्वियोगस्य । वियुक्तस्यैव च संयोग उपदिश्यते । विषयरक्तविरक्तवत्क्रियायोगे । इह तु समाधिलक्षणे योगे संनियम इति । आह किं परिज्ञानमात्रादेव तद्योगः प्राप्यते । उच्यते । यस्मादाह तत्प्राप्तौ विधिं व्याख्यास्यामः । अत्र योगस्य विधिः योगविधिरिति षष्ठीतत्पुरुषसमासः । अत्र सूक्ष्मस्थूलसबाह्याभ्यन्तरसलक्षणविलक्षणक्रियासु विधिसंज्ञा यज्ञविधिवत् । न तु सेनावनादिवत् । कस्मात् । क्रियाणां क्षणिकानां समुदायासम्भवात् । यद्येवं विधिः कस्मात् । विधायकत्वाद्विधिः । उपायोपेयभावाच्च । विधिमिति कर्म । एव सदुःखान्तः कार्यं कारणं योगो विधिरिति पञ्चैव पदार्थाः समासत उद्दिष्टाः । ते व्याख्येयाः । व्याख्यानमेतेषां विस्तरविभागविशेषोपसंहारनिगमनानि । तस्मादन्यद्व्याख्येयमन्यद्व्याख्यानम् । यस्मादाह व्याख्यास्यामः । अत्र विः विस्तरे विभागे विशेषे च भवति । तत्र विस्तर इति प्रत्यक्षानु ॥ भाष्यम् १.१ः४३&lt;br&gt;&#xA;मानाप्तवचनमिति प्रमाणान्यभिधीयन्ते । तत्र प्रत्यक्षं द्विविधमिन्द्रियप्रत्यक्षमात्मप्रत्यक्षं च । इन्द्रियप्रत्यक्षमिन्द्रियार्थाः शब्दस्पर्शरूपरसगन्धघटाहाः व्याख्यानतापमूत्रपुरीषमांसलवणप्राणायामैः सिद्धम् । आत्मप्रत्यक्षं तदुपहारकृत्स्नतपोदुःखान्तादि वचनात्सिद्धम् । यथा प्रस्थेन मितो व्रीहिः प्रस्थः । परमार्थतस्त्विन्द्रियार्थसम्बन्धव्यञ्जकसामग्र्यं धर्माधर्मप्रकाशदेशकालचोदनाद्यनुगृहीतं सत्प्रमाणमुत्पद्यते । आत्मप्रत्यक्षं तु चित्तान्तःकरणसम्बन्धसामग्र्यम् । अनुमानमपि प्रत्यक्षपूर्वकं चित्तात्मान्तःकरणसम्बन्धसामग्र्यं च धर्माधर्मप्रकाशदेशकालचोदनादिस्मृतिहेतुकमुत्पत्त्यनुग्रहतिरोभावकालादि । तैश्चोत्तरसृष्टिकर्तृत्वमनुमीयते कारणस्य । अतो नोत्सूत्रम् । तच्च द्विविधं दृष्टं सामान्यतोदृष्टं च । तत्र दृष्टमपि द्विविधं पूर्ववच्छेषवच्च । तत्र पूर्वदृष्टोऽयं षडङ्गुलीयकः स एवेति पूर्ववत् । विषाणादिमात्रदर्शनाद्गौरिति शेषवत् । सामान्यतोदृष्टमपीह गतिपूर्विकां देशान्तरप्राप्तिं दृष्ट्वा चास्यादित्यादिगतिप्रसिद्धिः । त्रैकाल्येऽप्यर्थाधिगमे निमित्तं प्रमाणम् । आगमो नाम आ महेश्वराद्गुरुपारम्पर्यागतं शास्त्रम् । आगमोऽलौकिकादिव्यवहारहेतुराचक्षितः स्मृतः । रुद्रः प्रोवाच वचनात्सिद्धिः । एष्वेवोपमानार्थापत्तिसम्भवाभावैतिह्यप्रतिभादीनां व्याख्यायमानानामन्तर्भावः । एवमेतानि त्रीणि प्रमाणानि । प्रमापयिता भगवांश्चोदकः । प्रमाता पुरुषः । प्रमेयाः कार्यकारणादयः पञ्च पदार्थाः । प्रमितिः संवित् । संवित्संचिन्तनं सम्बोधो विद्याभिव्यक्तिरित्यर्थः । उद्देशनिर्देशाधिगमाच्च विर्विस्तरे भवति । विभागो नाम पदपदार्थसूत्रप्रकरणाध्यायाद्यसंकरः । विशेषो ॥ भाष्यम् १.१ः४४&lt;br&gt;&#xA;नाम साध्यसाधनव्यतिरेकः । आङिति व्याख्यामर्यादायां भवति । पदात्पदं सूत्रात्सूत्रं प्रकरणात्प्रकरणमध्यायादध्यायमा बोधादा परिसमाप्तेरिति मर्यादावस्थस्यैव च वक्ष्यामः । ख्या प्रकथने । प्रतीताप्रतीताभिः संज्ञाभिः वेदादिविहिताभिव्यतिरेकेण च व्याख्यास्यामः । स्या इत्येष्ये काले । यावदयमाचार्यो गृहस्थादिभ्योऽभ्यागतं पूर्वमतःशब्दात्परीक्षितं ब्राह्मणं व्रतोपवासाद्यं महादेवस्य दक्षिणस्यां मूर्तै सद्योजातादिसंस्कृतेन भस्मना संस्करोति उत्पत्तिलिङ्गव्यावृत्तिं कृत्वा मन्त्रश्रावणं च करोति तावदेष्यः कालः क्रियते । म इति प्रतिज्ञायां भवति । उत्थानादिगणे सम्यग्व्वावस्थितस्य व्याख्येयव्याख्यानयोर्भगवानेव क्रमशो वक्ता । स्थूलोपायपूर्वकत्वात्सूक्ष्मविधेयाधिगमस्य पूर्वाश्रमनियमप्रतिषेधार्थमत्याश्रमयमनियमप्रसिद्ध्यर्थं च विधिः प्रथमं व्याख्यायते । इत्यत्रायं पदार्थोपन्यासः परिसमाप्त इति ॥ भाष्यम् १.१ः४५&lt;br&gt;&#xA;अत्राह प्रतिपन्नांशो यथाविधि प्रथमं व्याख्यायते । इदमिदानीं चिन्त्यम् । अथास्य कश्चादिः किं मध्यं कोऽन्तः कत्यङ्गो वा विधिरिति । तदुच्यते भस्मनाद्यो निन्दामध्यो मूढान्तश्च विधिः । स च त्र्यङ्गो दानयजनतपोङ्ग इति । तत्कथमवगम्यते यस्मादिदमारभ्यते ॥ भाष्यम् १.१ः४६&lt;/p&gt;</description>
    </item>
    <item>
      <title>पाशुपतसूत्रम्</title>
      <link>https://vishvAsa.github.io/AgamaH_shaivaH/AgamaH/pAshupataH/sUtram/pAshupatasUtram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_shaivaH/AgamaH/pAshupataH/sUtram/pAshupatasUtram/</guid>
      <description>&lt;p&gt;[[पाशुपतसूत्रम्&#x9;Source: &lt;a href=&#34;https://www.ebharatisampat.in/readbook3.php?bookid=NDU5NDgzMzQ5NjU2NDgz&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;&lt;em&gt;&lt;strong&gt;पाशुपतसूत्रम्&lt;/strong&gt;&lt;/em&gt;&lt;/p&gt;&#xA;&lt;p&gt;अथ प्रथमोऽध्यायः&lt;/p&gt;&#xA;&lt;p&gt;अथातः पशुपतेः पाशुपतं योग-विधिं व्याख्यास्यामः ॥ १.१ ॥&lt;br&gt;&#xA;भस्मना त्रिषवणं स्नायीत ॥ १.२ ॥&lt;br&gt;&#xA;भस्मनि शयीत ॥ १.३ ॥&lt;br&gt;&#xA;अनुस्नानं ॥ १.४ ॥&lt;br&gt;&#xA;निर्माल्यं ॥ १.५ ॥&lt;br&gt;&#xA;लिङ्ग-धारी ॥ १.६ ॥&lt;br&gt;&#xA;आयतन-वासी ॥ १.७ ॥&lt;br&gt;&#xA;हसित-गीत-नृत्त-दुंदुं-कार-नमस्कार-जप्यो१ अहारेणो७ अतिष्ठेत् ॥ १.८ ॥&lt;br&gt;&#xA;महा-देवस्य दक्षिणा-मूर्तेः ॥ १.९ ॥&lt;br&gt;&#xA;एक-वासाः ॥ १.१० ॥&lt;br&gt;&#xA;अवासा वा ॥ १.११ ॥&lt;br&gt;&#xA;मूत्र-पुरीषं ना७ एक्षेत् ॥ १.१२ ॥&lt;br&gt;&#xA;स्त्री-शूद्रं ना७ हिभाषेत् ॥ १.१३ ॥&lt;br&gt;&#xA;यद्यवेक्षेद्यद्यभिभाषेत् ॥ १.१४ ॥&lt;br&gt;&#xA;उपस्पृश्य ॥ १.१५ ॥&lt;br&gt;&#xA;प्राणा३ आमं कृत्वा ॥ १.१६ ॥&lt;br&gt;&#xA;रौद्रीं गायत्रीं बहु-रूपीं वा जपेत् ॥ १.१७ ॥&lt;br&gt;&#xA;अकलुष-मतेः ॥ १.१८ ॥&lt;br&gt;&#xA;चरतः ॥ १.१९ ॥&lt;br&gt;&#xA;ततोऽस्य योगः प्रवर्तते ॥ १.२० ॥&lt;br&gt;&#xA;दूर-दर्शन-श्रवण-मनन-विज्ञानानि चा३ य प्रवर्तन्ते ॥ १.२१ ॥&lt;br&gt;&#xA;सर्व-ज्ञाता ॥ १.२२ ॥&lt;br&gt;&#xA;मनो-जवित्वम् ॥ १.२३ ॥&lt;br&gt;&#xA;काम-रूपित्वम् ॥ १.२४ ॥&lt;br&gt;&#xA;विकरणः ॥ १.२५ ॥&lt;br&gt;&#xA;धर्मित्वं च ॥ १.२६ ॥&lt;br&gt;&#xA;सर्वे चा७ य वश्या भवन्ति ॥ १.२७ ॥&lt;br&gt;&#xA;सर्वेषां चा७ अश्यो भवति ॥ १.२८ ॥&lt;br&gt;&#xA;सर्वांश्चा८ इशति ॥ १.२९ ॥&lt;br&gt;&#xA;सर्वेषां चा७ आवेश्यो भवति ॥ १.३० ॥&lt;br&gt;&#xA;सर्वे चा७ य वध्या भवन्ति ॥ १.३१ ॥&lt;br&gt;&#xA;सर्वेषां चा७ अध्यो भवति ॥ १.३२ ॥&lt;br&gt;&#xA;अभीतः ॥ १.३३ ॥&lt;br&gt;&#xA;अक्षयः ॥ १.३४ ॥&lt;br&gt;&#xA;अजरः ॥ १.३५ ॥&lt;br&gt;&#xA;अमरः ॥ १.३६ ॥&lt;br&gt;&#xA;सर्वत्र चा७ रतिहत-गतिर्भवति ॥ १.३७ ॥&lt;br&gt;&#xA;इत्येतैर्गुण-युक्तो [गुणैर्युक्तो] भगवतो महा-देवस्य महा-गण-पतिर्भवति&#xA;॥ १.३८ ॥&lt;br&gt;&#xA;अत्रे७ अं ब्रह्म जपेत् ॥ १.३९ ॥&lt;br&gt;&#xA;सद्यो-जातं प्रपद्यामि ॥ १.४० ॥&lt;br&gt;&#xA;सद्यो-जाताय वै नमः ॥ १.४१ ॥&lt;br&gt;&#xA;भवे भवे ना७ इभवे ॥ १.४२ ॥&lt;br&gt;&#xA;भजस्व माम् ॥ १.४३ ॥&lt;br&gt;&#xA;भवोद्भवः ॥ १.४४ ॥&lt;/p&gt;</description>
    </item>
  </channel>
</rss>
