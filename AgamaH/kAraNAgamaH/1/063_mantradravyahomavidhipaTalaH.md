+++
title = "०६३ मन्त्रद्रव्यहोमविधिपटलः"

+++
मन्त्रद्रव्यहोमविधिपटलप्रारम्भः  
अथ वक्ष्ये विशेषेण होमद्रव्यविधिक्रमम्  

[[४१६]]  

कूर्मासनन्तु धरणी अनन्तमुपवेदिका ॥ १ ॥


सिह्मासनं महावेदी शालियोगासनन्तथा  
तण्डुलं पद्ममेवोक्तं तिलं वै विमलासनम् ॥ २ ॥


लाजं शक्त्यासनञ्चैव तदूर्ध्वे घटमर्चयेत्  
शक्त्यादिशक्तिपर्यन्तं नित्यवत्पूजयेत्क्रमात् ॥ ३ ॥


गन्धपुष्पादिनापूज्य तद्वामे वर्द्धनीं यजेत्  
अष्टविद्येश्वरान्स्थाप्य यथोक्तविधिना यजेत् ॥ ४ ॥


नवाग्निं वाथ पञ्चाग्निं एकाग्निं वाथ कल्पयेत्  
अग्न्याधानादिकं सर्वं पूर्वोक्तविधिमार्गतः ॥ ५ ॥


होमयेत्तत्तन्मार्गेण द्रव्याणि होमयेत्ततः  
समिधस्सद्यमन्त्रेण त्रियम्बकेन मन्त्रतः ॥ ६ ॥


घृतं मिमिक्षमन्त्रेण आज्यं मूलेन होमयेत्  
अघोरेण चरुं हुत्वा देवस्य त्वेति होमयेत् ॥ ७ ॥


लाजं तत्पुरुषेणैव एषामीशेतिमन्त्रतः  
सक्तुं वामेतिमन्त्रेण आपो राजेति हूयते ॥ ८ ॥


क्षीरमीशानमन्त्रेण आप्यायस्वेतिमन्त्रतः  
दधितत्पुरुषेणैव सोमो धेन्विति मन्त्रतः ॥ ९ ॥


गुलं वै घोरमन्त्रेण मानस्तोकेति हूयते  
मधुञ्च वाममन्त्रेण मधुवाता ऋताय वै ॥ १० ॥


अपूवान्सद्यमन्त्रेण सर्वान्गायत्र्याहुनेत्  
ईशानेन फलान्सर्वान् इदं विष्णुश्च मन्त्रतः ॥ ११ ॥


पाशुपतेन पत्राणि अप्सु मे सोमो अब्रवीदिति  
दशाक्षरेण पुष्पाणि योपां पुष्पेण होमयेत् ॥ १२ ॥


गोधूमं पुरुषेणैव अग्न आयाहि मन्त्रतः  
तिलञ्चाघोरमन्त्रेण शन्नोदेवीति हूयते ॥ १३ ॥


आढकं वाममन्त्रेण अग्निमीलेति हूयते  

[[४१७]]  

मुद्गं वै सद्यमन्त्रेण विश्वं भूतेन होमयेत् ॥ १४ ॥


ईशानेन तु निष्पावं कद्रुद्रायेति मन्त्रतः  
सर्षपं हृदयेनैव यो रुद्रस्तदनन्तरम् ॥ १५ ॥


माषञ्च शिरसाहुत्वा एषते रुद्रमन्त्रतः  
शिखया वेणुबीजञ्च नमो हिरण्यमन्त्रतः ॥ १६ ॥


चणकं कवचमन्त्रेण इषे त्वोर्जेति मन्त्रतः  
नीवारं नेत्रमन्त्रेण सर्वो वै रुद्रमन्त्रतः ॥ १७ ॥


यवं वै अस्त्रमन्त्रेण जातवेदेति हूयते  
मूलेनान्यानि सर्वाणि त्रियम्बकेन होमयेत् ॥ १८ ॥


घृतं मिमिक्षो घृतमित्यनेन त्रियम्बकेणैव समित्सलाजाः  
चरुञ्च देवस्य सुजालजाला मेषाञ्च धत्ते जुहुयात्तिलञ्च ॥ १९ ॥


यो रुद्र इत्येवसुसर्षपञ्च मान्मान्मनिष्ये क्षतरुद्रभागः  
आप्येतिनीवारमथोर्हसक्तुमाम्बोक्तसोमोऽप्यधिबिल्वपत्रम् ॥ २० ॥


अपूपजालामधुक्षीरमुद्गं वेणुञ्च बीजं मधुसोमराजम्  
गायत्रिरूपञ्च इदं विष्णुमेव माया हि शन्नो जुहु इक्षुखण्डम् ॥ २१ ॥


इत्येवमन्त्रेण जुहुयाच्छताष्टौ द्रव्याणि सङ्ख्यादशान्तमेवम् ॥ २२ ॥


इति मन्त्रे द्रव्यहोमविधिपटलस्त्रिषष्टितमः  
